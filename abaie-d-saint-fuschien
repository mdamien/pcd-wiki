{{Infobox édifice religieux
 | nommonument    = Abaïe d'Saint-Fuschien
 |longitude= 2.31555555556
 |latitude= 49.8383333333
 | photo          =
 | nomlocal       =
 | ville          = Saint-Fuschien
 | pays           = {{Franche}}
 | région         = Picardie
 | département    = Sonme
 | culte          = Église catholique romaine
 | type           = Abaïe
 | rattachement   = Ordre bénédictin
 | début constr   = VIe sièke
 | fin const      = XVIIIe sièke
 | style          =
 | classement     =
 |géolocalisation =France
}}

Ech '''monastère d’Saint-Fuschien-à-Bos''' est unne abaïe bénédictine foaite à l’ fin dech  6° sièke din ch’vilage ed [[Saint-Fuschien|Saint-Fuschien]] (in frinsé: Saint-Fuscien - Somme). Chés Neurminds, is ont broéyé ch’ monastoère in 860. Il o té érfoait in 880 pi erbroéyé in 925. Il étoét in ruine pindant 180 ans.


À l’innée 1105, [[Enguerrand ed Bofe|Enguerrand ed Bofe]], ch’comte d'Anmyin (1042-1116), i baille el monnoèe por chl'abaïe qu’est rabistotchée pa chés bénédictins. À l’innée 1648, el réforme d’Saint Maur (vir: [[Congrégation de Saint-Maur]] ) est foaite din chl'abaïe. El moaison mère des Mauristes étoét à Paris, pi is foaisètte unne vie monastique fidèle à saint Benoit. À ch’ tins, el moaison dech l’abé (achteure « ch' catieu d’Saint-Fuschien ») est rabistotchée. Chl'église del abaïe sert por ech culte din ch' vilage pi chés moinnes foaitte chl'école por chés tiots éfants.

[[Image:Abbaye saint fuscien 2.jpg‎|left|thumb|abaïe d'Saint Fuschien]]

El congrégation bénédictine d’ Saint Maur est rassatchée à ch’ tins del révolution in 1790. Chés habitants foaitte unne pétition in avri 1791 por garder leu église pi chl‘école<ref>Doléances et plaintes de saint fuscien et petit cagny, 26 avril 1791, mairie de saint-fuscien</ref>, més el nacion vindoètte l'abaïe. Chés acateus, qué déberlindjage qu’is ont-ti foait din chl’abaïe. Qué touillage! Ech vilage est sin église, pi à chl’innée 1820, unne capèle est foait din unne vieille cinse<ref>Églises et chapelles des XIXe et XXe siècles-Amiens métropole - Isabelle Barbedor - Lieux dits Ed (2008)</ref>.


A chl’innée 1825, ech père Lardeur (1776-1863) il acate chl'abaïe por foaire unne école dchés Frères d’Saint Joseph. Echs écoles del congrégation étoét vertillante ach tin Napoléon III mais unne afoaire din chl'école d’Cîteaux à chl’an 1888 a arté el congrégation dchés Frères d’Saint Joseph<ref>Revue d'histoire de l'Eglise de France, E. Baratay, 1998, vol 85, n° 213, p. 299</ref>. Is vindoètte chés batimints dech couvint à un acateu particulier. 


Achteure, i ene a tojors lo éq el moaison dechl’abé (lonmée "ch’catieu" ) pi un tiot batimint dech vieille abaïe d’Saint-Fuschien-à-Bos.


== Notes pi référinches ==

<references/>



[[Category:Abaïe]]