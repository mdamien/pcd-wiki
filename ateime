Ech '''atéime''' (dech grec ἄθεος, composé dech ἀ- privatif + θεός ''diu'') put ête considéré conme unne attitude ou unne doctrine ki n' conchot poin l'existinche obin affirme l'inexistinche ed kelke diu, divinité o intité sunaturelle ke ce fuche, contrèremint, pa eximpe, o déime et o téime ki soutiennent ces existinches, o à echl' agnostichime ki considère k'o put nin répondre à ces kestions. Ch'est unne posicion filosofique ki put ête formulée insi : il existe rin dins echl' univers ki arsimbe ed près ou ed loin à c' ke ches croïants lonmette un « diu », ou « Diu ».
[[Fichier:Russell.jpg|vignette|200px|[[Bertrand Russell]] (1872-1970)<br/> matématichien pi filosofe até]]

Ech échanche chélèbe inte Napoléon et [[Pierre-Simon de Laplace|Laplace]] illustre ech atéime : 
:« Monsieur ed Laplace, je trouve nin dins vote sistème mincion ed Diu ? » (Napoléon) ; 
:« Sire, je n'ai nin eu besoin ed ste hipotèse. » (Laplace).

Ben ke ches atées fuch'te minoritères dins chele plupart des païs, is sont relativemint nombeus in [[Urope]] ed l'Ouest (in particulier in [[Franche]]),  in [[Républike tchèke]], in Ostralie, in Neuvèle-Zélinde, in Canada et dins des anchiens et actuels états dits sochialisses<ref>cf http://fr.wikipedia.org/wiki/Analyse_statistique_de_l%27ath%C3%A9isme (in frinsé)</ref>.

== Notes pi référinches ==
<references/>

[[Catégorie:Arligion]]