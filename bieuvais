{{Conmune
|nomcommune         = Bieuvais
|image              = 
|image-desc         = Mairie de Beauvais
|armoiries          = Blason ville fr Beauvais (Oise).svg
|armoiries-desc     = #Héraldique
|armoiries-taille   = 70
|région             = [[Picardie]] 
|département        = [[Oése (départémint)|Oèse]] (préfécture)
|arrondissement     = Bieuvais (chéf-yu)
|canton             = Bieuvais-Nord-Ouet,<br /> Bieuvais-Sud-Ouet, <br />Bieuvais-Nord-Est
|insee              = 60057
|cp                 = 60000
|maire              = Caroline Cayeux
|mandat             = 2008-2014
|intercomm          = Conmunauté d'ramòÿmint dech Bieuvésis
|longitude          = 02.09520
|latitude           = 49.430278
|alt mini           = 57 m
|alt maxi           = 170 m
|km²                = 33.31
|sans               = 55230
|date-sans          = 2007
|dens               = 1 658
|aire-urbaine       = {{formatnum:103885}}
|nomhab             = Bieuvésiens
|siteweb            = [http://www.beauvais.fr/ www.beauvais.fr]
|géoloc-département =
}}


'''Bieuvais''' l'est l'ville préfecture dech départmint d'l'Oèse.

L’viule edvise ed Bieuvé  =  
::::::::::::::'''''Palus ut hic fixus, constans et firma manebo.'''''
:::::::::::::: Conme ech piu lo l'est ichi fiquè, ej restrai ostinèye pi fèarme.
:::::::::::::: Comme ce pieu est ici fiché, je resterai constante et ferme. 


Notice rédigée en picard par [[François Beauvy]]


==Histoère :==

L'viule capitale ed chés Bellovaques, tribu gauloèse, l'éteut Bratuspance. Leu cheuf Corréus il affronte chés Romains aveuc trébin d'astu mais i fénit par es foère escofier pi sn armèye alle est écoèchèye par chés légions à Jules César in 52 dvant J. C.  El ville alle est porlors déplachèye par ech vainqueur pi alle s'appéle "Caesaromagus" (ech martchè à César). Alle erprindro l'nom d'chés Bellovaques pus tèard : Bellovacum, qui donnero Belvaci pi Bieuvais ou Bieuvé (Beauvais in françoès). Bieuvé ch'est l'boinne fachon d'el dire in picard.
 
Saint Lucien l'o évingélisè chés gès d'Bieuvais à l'fin dep 1er sièc. 

El ville ed Bieuvais alle est pusieurs foès bersillèye par chés Normands tindi ch'9e sièc.

In 1358, alle connoèt chés "révoltes des Jacques". Alle ont cminchèyes da l'vallèe d'l'Oèse. O lz o applèyes chés "Jacriyes" ou "effroès deb Bieuvaisis". "Jacques" l'éteut ch'nom qu'hés seigneurs i donneute à chés poèysans. Ep principal cheuf à chés Jacques l'éteut Guillaume Cale ou Carle.
Tindi l'Guièarre ed Chint Ans (1337-1453), Bieuvais a souffre trébin d'l'otchupation anglaise.

In jouin 1472, chés Bourdjignons à Charles-ech-Téméraire il attacte el ville mais i sront poustitchès. Au 27 ed jouin, Jehanne  Laisné, joinne ouvérière brisserèsse ed lainne, a vo apporter sn éyude pou seuver Bieuvais. Alle o tè applèye edpuis ch'temps lo Jehanne Cuignète o n'sait mie atcheuse (Jeanne Hachette in francoès). Un honmage li est tojors rindu chaque ènnèye à Bieuvais ach darin diminche ed jouin : chés fétes pi ll'anafilade histoèrique aveuc un-ne "Jeanne Hachette" éluye tous hés ans.

Pou ch'XVIe sièc, o rtiendrons pusieurs révoltes ed chés ouvériers in lainne, un-ne peste suiviye d'un-ne disète. A l'fin du XVIIIe sièc, chés réformes ed 1789 a sont assez bièn atcheuilliyes, mais chés horreurs d'el Révolution a rafréquitte chés esprits. Bieuvais alle rèaste un-ne ville putot trantchile.

In 1814, Bieuvais subit l'otchupation orzinne, pi coère in 1870. In 1914, Bieuvais rèaste un-ne ville ed drière ef front, mais des Allemands l'ont tè vus dusque da l'plainne ed Tillé. In 1940, el ville l'est intiéremint déberlaquèye pi mis in fu tout au mitan par chés bombes. Bieuvais l'est libérèye par chés Améritchains au 30 d'août 1944. In 1945, o cminche à rconstruire pi à rarringer.

El ville alle o pus eq doublè s'population dpuis 1940. In 2010, y o 55481 habitants. 

[[image:Mairie de Beauvais.jpg|300px|center|thumb|Mérrie d'Bieuvé]]

==Chés pus bieus monumints:==

* El cathédrale Saint-Pièarre alle foèt partiye ed chés pus bieules ed France. Cminchèye in 1225, alle verro sin chantier s'arter vers 1600. Alle o janmoès tè fénite, mais on est tojors in route à l'rarringer. Sin tchoeur gothique il est ch'pus heut au monne.

* Ch'cloète d'el cathédrale pi l'salle Saint-Pièarre, malhéreusemint freumès dpuis trébin d'ènnèyes.


{|{{tablabonita}}
|[[Image: Beauvais Cathedral SE exterior.jpg |border|300 px]]
|<big>'''       El cathédrale Saint-Pierre.      '''</big>
|[[Image: Beauvais 1.JPG |border|300 px]]
|<big>''''''</big>
|}
[[Image: Horloge astronomique cathedrale de Beauvais 02.jpg |border|200 px|thumb|Horloge astérnonmique del cathédrale.]]




* Notre-Danme-d'el Basse-Oeuve, prumière cathédrale, ed l'époque à chés Mérovingiens. I n'in rèaste qu'el nef.

* Ch'Palais à chés évéques, aveuc un-ne façade "pré-renaissance" pi ses deux tors ed 1306 (Musée départemintal ed l'Oèse malhéreusemint itou freumè aux troès quarts edpuis trébin d'ènnèyes).

* Ll'église Saint-Etienne, bieu pi tchurieu monumint. S'nef alle est d'chés XIIe pi XIIIe siècs, sin tchoeur dech XVIe sièc. Sin clotcher-beffroè il est d'chés XVIe pi XVIIe siècs. Y o da cheule église "ch'Dieu piteux" (Dieu de pitié) eq sin nom l'est rèastè in picard.

* Chés ruènes ed ll'église Saint-Barthélemy.

* El façade d'ech l'Houtel ed Ville (1752).

* El capéle Saint-Joseph (XIXe sièc).

* El capéle dech viul hospice des pauves, ruye ed Buzanval (fin Moèyin Age).

* Deux viules moèsons rbâtiye ach mitan d'el ville : el Moèson François 1er (XVe sièc) pi l'Moèson Auguste Rodin (XVIe sièc).

* Un-ne bieule façade in tèarre tchuite (céramique), ruye ed Calais : el Moèson Gréber (début XXe sièc).  

* Da chés feubourcs, o peut vir chés églises  ed Notre-Danme-du-Thil, Saint-Ju, Marissel, el capéle ed Bracheux, mais surtout un ampe unique in France ed léproseriye dech Moèyin Age : el maladreriye Saint-Lozare (Saint-Lazare).

[[Fichier:Jean-Baptiste-Camille Corot 027.jpg|250px|center|thumb|L'église éd Marissel pinturé pèr Corot in 1867.<br> Achteure Marissel ch'est din l'vile éd Bieuvé.]]


== Héraldique ==

[[image:Blason ville fr Beauvais (Oise).svg|100px|center]]
::::::::::::::« de gueules, au pal d'argent »,<br> (Ch'est un-ne blanque tringue étampiye edsu rouge fond).
::::::::::::::" rouge, ach piu d'argint "



==Chés tapisseriyes ed Bieuvais: ==

Colbert i foèt siner à Louis XIV chl édit d'fondation d'el [[Mènufacture d’tapisseriyes ed Bieuvais|Mènufacture ed Bieuvais]] in 1664. In 1734, Jean-Baptiste Oudry il in dvient ch'directeu. Da lz ènnèyes 1920, Jean Ajalbert ernouvelle chés oeuves aveuc edz artisses ed sin temps, par ampe Raoul Dufy. Déwarwingnèye in 1940, el Mènufacture l'est installèye à chés Gobelins à Pèris. Alle ervient à Bieuvais in 1989 da des bâtimints dech XIXe sièc, feufourc Saint-Jacques. 

vir itou: [[Galerie nationale del tapisseriye ed Bieuvais]]

== Référinches: ==

* ''Picardie'', Guides Bleus, Ed. Hachette, 2007.
* [[François Beauvy]], ''L'Arrondissement de Beauvais'', Préfecture de l'Oise, 1985.

== Notes ==

* {{Coord|49.430278|02.09520|type:city_region:FR|format=dms|display=title}}


[[Category:Viles picardes]]
[[catégorie:conmunes éd l'Oése]]


[[br:Beauvais]]
[[ca:Beauvais]]
[[ceb:Beauvais]]
[[cs:Beauvais]]
[[cy:Beauvais]]
[[da:Beauvais (by)]]
[[de:Beauvais]]
[[en:Beauvais]]
[[eo:Beauvais]]
[[es:Beauvais]]
[[fi:Beauvais]]
[[fr:Beauvais]]
[[hu:Beauvais]]
[[id:Beauvais]]
[[it:Beauvais]]
[[ja:ボーヴェ]]
[[la:Bellovacum]]
[[lb:Beauvais (Oise)]]
[[nl:Beauvais]]
[[nn:Beauvais]]
[[pl:Beauvais]]
[[pt:Beauvais]]
[[ro:Beauvais]]
[[ru:Бове]]
[[sk:Beauvais]]
[[sl:Beauvais]]
[[sr:Бове (Оаза)]]
[[sv:Beauvais]]
[[sw:Beauvais]]
[[uk:Бове]]
[[vi:Beauvais]]
[[vo:Beauvais]]
[[war:Beauvais]]
[[zh:博韦]]