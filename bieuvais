{{Conmeune d'l'Oèse
|nomcommune         = Bieuvais
|image              = 
|image-desc         = Mairie de Beauvais
|armoiries          = Blason ville fr Beauvais (Oise).svg
|armoiries-desc     = #Héraldique
|armoiries-taille   = 70
|région             = [[Picardie]] 
|département        = [[Oése (départémint)|Oèse]] (préfécture)
|arrondissement     = Bieuvais (chéf-yu)
|canton             = Bieuvais-Nord-Ouet,<br /> Bieuvais-Sud-Ouet, <br />Bieuvais-Nord-Est
|insee              = 60057
|cp                 = 60000
|maire              = Caroline Cayeux
|mandat             = 2008-2014
|intercomm          = '''Conmunauté d'ramòÿmint<br /> dech Bieuvésis'''
|longitude          = 02.09520
|latitude           = 49.430278
|alt mini           = 57 m
|alt maxi           = 170 m
|km²                = 33.31
|alt moy=
|hectares=3331
|sans               = 55230
|date-sans          = 2007
|dens               = 1 658
|aire-urbaine       = {{formatnum:103885}}
|nomhab             = Bieuvésiens
|siteweb            = [http://www.beauvais.fr/ www.beauvais.fr]
|géoloc-département =Picardie
}}


'''Bieuvais''' l'est l'ville préfecture dech départmint d'l Oèse.

L’viule edvise ed Bieuvé  =  
:::::'''''Palus ut hic fixus, constans et firma manebo.'''''
::::: ''Conme ech piu lo l'est ichi fiquè, ej restreu ostinèye pi fèarme.''
::::: <small>(in françoès:''Comme ce pieu est ici fiché, je resterai constante et ferme'').</small> 


Notice rédigée en picard par [[François Beauvy]]


==Histoère :==

L'viule capitale ed chés Bellovaques, tribu gauloèse, l'éteut Bratuspance. Leu cheuf Corréus il affronte chés Romains aveuc trébin d'astu mais i fénit par es foère escofier pi s'n armèye alle est écoèchèye par chés légions à Jules César in 52 dvant J. C.  El ville alle est porlors déplachèye par ech vainqueur pi alle s'appéle "Caesaromagus" (ech martchè à César). Alle erprindro l'nom d'chés Bellovaques pus tèard : Bellovacum, qui donnero Belvaci pi Bieuvais ou Bieuvé (Beauvais in françoès). Bieuvé ch'est l'boinne fachon d'el dire in picard.
 
Saint Lucien l'o évingélisè chés gès d'Bieuvais àl fin dep 1er sièc. 

El ville ed Bieuvais alle est pusieurs foès bersillèye par chés Normands tindi ch'9e sièc.

In 1358, alle connoèt chés Jacriyes ou chés Effroès dech Bieuvaisis. Cha o cminchè da l'vallèe d'l Oèse. "Jacques" l'éteut ch'nom qu'hés seigneurs i donneute à chés poèysans. Ep principal cheuf à chés Jacques l'éteut Guillaume Cale ou Carle, Picard un brin obliè inhnui.
Tindi l'Guièarre ed Chint Ans (1337-1453), Bieuvais a souffre trébin d'l'otchupation inglaise.

In jouin 1472, chés Bourdjignons à Charles-ech-Téméraire il attacte el ville mais i sont poustitchès. Au 27 ed jouin, Jehanne  Laisné, joinne ouvérière brisserèsse ed lainne, alle ide à seuver Bieuvais. Alle est applèye edpuis ch'temps lo [[Jehanne Cuignète]] o n'sait mie atcheuse (Jeanne Hachette in francoès). Un honmage li est tojors rindu chaque ènnèye à Bieuvais ach darin diminche ed jouin : chés fétes pi el anafilade histoèrique aveuc unhne "Jeanne Hachette" éluye tous hés ans.

Pou ch'XVIe sièc, o rtiendrons pusieurs révoltes ed chés ouvériers in lainne, unhne péste suiviye d'unhne disète. Al fin dech XVIIIe sièc, chés réformes ed 1789 a sont assez bièn erchuyes, mais chés horreurs del Révolution a rafréquitte chés chiboules. Bieuvais alle rèaste unhne ville putot trantchile.

In 1814, Bieuvais alle est otchupèye par chés orzins, pi coère in 1870. In 1914, Bieuvais rèaste unhne ville ed drière ef front, mais quéques Allemands i sont apeurchus dusque da l'plainhne ed Tillé. In 1940, ech mitan del ville il est intiérmint déberlaquè pi mis in fu par chés bombes. Infin, Bieuvais l'est décarcanèye par chés Améritchains au 30 d'août 1944. Dré 1945, on cminche à rarringer pi à foère edz immeubes tout neus lo doù qu'y aveut pu qu'des ruinhnes.

El ville alle o pus eq doublè ses gins dpuis 1940. In 2010, y o 55481 habitants. 

[[image:Mairie de Beauvais.jpg|300px|center|thumb|Mérrie d'Bieuvé]]

==Chés pus bieus monumints:==

* El cathédrale Saint-Pièarre alle foèt partiye ed chés pus bieules ed France. Cminchèye in 1225, alle verro sin chantier s'arter vers 1600 dasseurmint. Alle o janmoès tè fénite, mais on est tojors in route à l'rarringer. Sin tchoeur gothique il est ep pus heut au monhne.

* Ch'cloète del cathédrale pi l'salle Saint-Pièarre, malhéreusemint freumès dpuis trébin d'ènnèyes mais qu'on cminche à rarringer in 2011.


{|{{tablabonita}}
|[[Image: Beauvais Cathedral SE exterior.jpg |border|300 px]]
|<big>'''       El cathédrale Saint-Pierre.      '''</big>
|[[Image: Beauvais 1.JPG |border|300 px]]
|<big>''''''</big>
|}
[[Image: Horloge astronomique cathedrale de Beauvais 02.jpg |border|200 px|thumb|Horloge astérnonmique del cathédrale.]]




* No-Danme-del Basse-Oeuve, prumière cathédrale, ed l'époque à chés Mérovingiens. I n'in rèaste qu'el néf.

* Ch'Palais à chés évéques, aveuc unhne façade dvant-rnaissanche pi deux tors d'intrèye ed 1306 (Inhnui Musée départemintal ed l'Oèse mais malhéreusemint freumè aux troès quarts edpuis trébin d'ènnèyes).

* El église Saint-Etienne, bieu pi tchurieu monumint. S'néf alle est d'chés XIIe pi XIIIe siècs, sin tchoeur dech XVIe sièc. Sin clotcher-beffroè il est d'chés XVIe pi XVIIe siècs. Y o da cheule église "Ech Dieu piteux" (Dieu de pitié) eq sin nom l'est rèastè in picard.

* Chés ruinhnes del église Saint-Barthélemy.

* El façade dechl Houtel ed Ville (1752).

* El capéle Saint-Joseph (XIXe sièc).

* El capéle dech viul hospice des pauves, ruye ed Buzanval (fin Moèyin Age).

* Deux viules moèsons rbâtiye ach mitan del ville : el Moèson François 1er (XVe sièc) pi l'Moèson Auguste Rodin (XVIe sièc).

* Un-ne bieule façade in tèarre tchuite (céramique), ruye ed Calais : el Moèson Gréber (début XXe sièc).  

* Da chés feubourcs, o peut vir chés églises  ed No-Danme-du-Thil, Saint-Ju, Marissel, el capéle ed Bracheux, mais surtout un ampe unique in France ed léproseriye dech Moèyin Age : el maladreriye Saint-Lozare (Saint-Lazare).

[[Fichier:Jean-Baptiste-Camille Corot 027.jpg|250px|center|thumb|L'église éd Marissel pinturé pèr Corot in 1867.<br> Achteure Marissel ch'est din l'vile éd Bieuvé.]]


== Héraldique ==

[[image:Blason ville fr Beauvais (Oise).svg|100px|center]]
::::::::::::::« de gueules, au pal d'argent », '''" rouge, ach piu d'argint "'''<br> (Ch'est un-ne blanque tringue étampiye edsu rouge fond).



==Chés tapisseriyes ed Bieuvais: ==

Colbert i foèt siner à Louis XIV chl édit d'fondation del [[Mènufacture  ed tapisseriyes ed Bieuvais|Mènufacture ed Bieuvais]] in 1664. In 1734, Jean-Baptiste Oudry il in dvient ch'directeu. Da l'z ènnèyes 1920, Jean Ajalbert ramonchéle des nouvieules oeuves aveu des rédeus d'sin temps, par ampe Raoul Dufy. Déwarwingnèye in 1940, el Mènufacture l'est aroutèye à chés Gobelins d'Pèris. Alle ervient à Bieuvais in 1989 da des bâtimints XIXe sièc rarringès pou cho ach feubourc Saint-Jacques.

vir itou: [[Galerie nationale del tapisseriye ed Bieuvais]]

== Référinches: ==

* ''Picardie'', Guides Bleus, Ed. Hachette, 2007.
* [[François Beauvy]], ''L'Arrondissement de Beauvais'', Préfecture de l'Oise, 1985.

== Notes ==

* {{Coord|49.430278|02.09520|type:city_region:FR|format=dms|display=title}}


[[Category:Viles picardes]]
[[catégorie:conmunes éd l'Oése]]