::'''Cant d'pocageus''' o '''cant d’chés ténébeus'''


Ch’judi éd Pake ( [[Judi saint]]),  chés clokes parte’te à Rome pou troés jours.

Ch’mérkérdi soèr o déteinne chés 15 luminèrs édvant chl’auté din l’églisse.  Echl’office i s’términe din chés ténébes.


Ches éfants alloaitte din chés rues pi chés éroèles dech vilache pou annoncher chés offices. Chés ténébeus is écalètette.

Aveuc chés instrumints d’musique is faisoaitte grand baroufe.

A cascune moéson,  chés galibiers foaitette l’quète in cantant pou avoèr un u, eune chucate o eune tiote pièche.


== Chés cants ==

ech érfran :

::''L’angélus du matan qui sonne !

::''O Filii et Filiae,
::''Rex coelestis, Rex gloriae,
::''Morte surrexit hodie,
::''Alleluia !

<small>
:::::In picard:

:::::O Fius pi Filles,
:::::Ch’roé dech ciu, roé glorieu,
:::::Il o surmonté del mort innhui,
:::::Alleluia !
</small>


pi édvant chés moésons il y avoait chés cants d’porte in porte pou avoèr chés us :

::''Chés gins mettez l’man à vo poque.
::''Bayez des us gros conme no bourdon.
::''Acoutez donc ch’qu’ale vos dit l’cloque
::''Pèr sin jouéyeu berlindindon.

:::''Tous chés sonneux
:::''Ch’est des gobeux.
:::''Ch’confitebor
:::''Godaille coèr pus fort.
:::''Un jour varo
:::''Qu’o les peindro.
:::''Alleluia !

O bin coèr : 

:::''Ech maristèr
:::''O mis s’lévite
:::''Pou n’poin porter
:::''Del’ ieu bénite.
:::''Un jour varo
:::''Qu’o les peindro.
:::''Alleluia !

etc …

== Chés instrumints ==

* [[Batlé|Batlé]] , Ékatèle , Kartèle , Routèle  ,  batt’let ,  bat'let, batelet, batelets, baklé, 

[[File:Purim gragger.jpg|200px|thumb|Ékatèle]]

* maillets pi mart’lets, 

* tort’relles

* [[Rommelpot|Rommelpot]]



== [[Ninoche|Ninoche]] (Éstrait) ==

Din s’léginde in vers (1910), [[Édouard David|Édouard David]]  i pérle d’ '''''chés ténébreux''''' din ech onzième cant:

:::''D’pus jeudi, chés cloqu’s sont à Ronme''
:::''Por y querre d’s us plein leus grons,''
:::''Et chés cloquers, dormant leu sonme,''
:::''Sont muets conm’ des poturons.''
:::''Aussi, vu qu’i gno point d’école,''
:::''Drès l’ matan, chés goss’s, déjouqués,''
:::''Conm’ des pigeons qu’o met à l’ vole,''
:::''Sont déjo da l’ ru’ tous carqués,''
:::''Les eins ployant sous leus cartelles''
:::''Ou portant maillets et mart’lets,''
:::''Les eut’s agitant leus tort’relles''
:::''Ou foisant torner leus batt’lets.''
:::[ … ]

[[File:Raspel.jpg|200px|center ]]

== Notes pi référinches ==

* G. Lefeuvre, ''Les chants de quêtes en Picardie'', din '''[[Terre Picarde (érvue)|Terre Picarde]]''' n°21 p 48 - 52 (1988)

* Édouard David , ''Ninoche'', (1910)  , nouvèle Publicachon : 1987 , (94 paches),
Editeu : Societe de linguistique picarde o Musée éd Picardie, (1987) p 58 - 65


[[category:musique]]
[[Catégorie:Érligion]]
[[Catégorie:Modes picartes]]