[[Fichier:Ludwigslied.jpg|thumb|300px|''Cantilène éd sainte Eulalie'' (in heut à gueuche)]]

El '''''Cantilène''''' ( ou '''''Séquinche''''' ) '''''d’ sainte Eulalie''''' est ch’ prumié teske poétique in [[langue d'oïl]] wardé din eune bibliotèque. Ch’teske est su ch’ vérso du feuillé 141 du manuscrit 150 del bibliotèque munichipale d’ [[Valinsien|Valinchienne]].

Din ch’manuscrit in treuve : 

* des teskes in latin d’ [[saint Grégoére d'Nazianze|saint Grégoére]], 
* troés poémes in latin pi el Cantilène értérduite in roman ou proto-picard,
* un poéme in langue tudésque ( ech [[Ludwigslied (Valinsien)|Ludwigslied]] ). 

El séquinche (ou poésie ritmique) étoait cantée pindint el liturgie grégorienne.

Ch’manuscrit o apértnu à l'abaïe d’ [[Saint-Amand-chés-Ieus]] (Nord).

Al fin dech XI° sièke, in o écrit au récto du feuillé 141 ène séquinche latine dédiée au tchulte éd Sainte-Eulalie d’ [[Mérida (Éspaingne)|Mérida]] inspirée pèr l'himne par ch’ poéte [[Prudence (Aurelius Prudentius Clemens)|Prudence]] (din ch’ ''Peristephanon'' - IV° sièke ).

In 880 ou 881, ch’poéme latin il o té értérduit in langue d’oïl su vérso du feuillé 141. Pou Maurice Delbouille, l'insimbe d’chés atours picards, walons pi campenoès din ch’poéme montre ène [[Scripta]] poétique romane conmune à chés troés donmènes lingwistiques, àl fin du IX° sièke.

Ch’teske-lo ch’est donc du "proto-picard". Chés mots ''diaule'' ''cose'' pi ''kose'' sont picards. 

Ch'est un poéme d’ vint-nu vers.

== Ch' poéme ==

::Buona pulcella fut Eulalia.
::::''Boine puchelle fut Eulalie.''

::Bel auret corps bellezour anima.
::::''Bieu avoait ch’cors, bélote l’anme.''

::Voldrent la ueintre li d[õ] inimi.
::::''Vouloai’te l’éscofier chés énnemis d’Diu,''

::Voldrent la faire diaule seruir.
::::''Vouloai’te l’foaire ch’diaule servir.''

::Elle nont eskoltet les mals conselliers.
::::''Elle, n’acorte poin chés méchands consilliers''

::Quelle d[õ] raneiet chi maent sus en ciel.
::::''qu’ale érnie Diu éq jouque din ch’ ciu.''

::Ne por or ned argent ne paramenz.
::::''Ni pou or, ni érjint ni paremints,''

::Por manatce regiel ne preiement.
::::''Pou émnace rouèyale ni priére''

::Niule cose non la pouret omq[ue] pleier.
::::''Nulle cose n’pouvoait elle janmoais plier.''

::La polle sempre n[on] amast lo d[õ] menestier.
::::''L’jonne file tojours n’ainmoait ch’ ministére éd diu.''

::E por[ ]o fut p[re]sentede maximiien.
::::''Pi pou cho fut présintée à Maximien,''

::Chi rex eret a cels dis soure pagiens.
::::''Éq roé étoait in chés jours-lo su chés payens.''

::Il[ ]li enortet dont lei nonq[ue] chielt.
::::''I l’incourage mais n’li chaut poin,''

::Qued elle fuiet lo nom xp[ist]iien.
::::''Qu’ale fuit ch’nom d’crétien.''

::Ellent adunet lo suon element
::::''Ale rassimble esn forche,''

::Melz sostendreiet les empedementz.
::::''Miu értiendroait chés castennes.''

::Quelle p[er]desse sa uirginitet.
::::''Qu’ale pérdoait esn virginité.''

::Por[ ]os suret morte a grand honestet.
::::''Pou cho fut morte in grande honnèteté.''

::Enz enl fou la getterent com arde tost.
::::''Din ch’fu j’toai’te elle pou qu’al arde vite.''

::Elle colpes n[on] auret por[ ]o nos coist.
::::''Ale n’avoait eune coulpe, pou cho n’poin tchuire''

::A[ ]czo nos uoldret concreidre li rex pagiens.
::::''Mais cho n’vouloait poin concroire ch’roé payen.''

::Ad une spede li roueret toilir lo chief.
::::''Aveuc eune épèe i kminde d’coper à elle l’chef.''

::La domnizelle celle kose n[on] contredist.
::::''L’ demisiele chol kose lo n’contérdit poin.''

::Volt lo seule lazsier si ruouet krist.
::::''Vut ch’sièke laicher, si kminde Crist.''

::In figure de colomb uolat a ciel.
::::''In figure d’ colombe vole au ciu.''

::Tuit oram que por[ ]nos degnet preier.
::::''Tous implorons éq pou os daigne prier.''

::Qued auuisset de nos xr[istu]s mercit
::::''Qu’ aiche éd nos Crist mérchi''

::Post la mort & a[ ]lui nos laist uenir.
::::''Apreu l’mort et à li nos laiche vnir.''

::Par souue clementia.
::::''Par esn cléminche.''



== Loïens intarnètes ==

* [http://www.restena.lu/cul/BABEL/I_CANTILENE.JPG Numérisation du parchemin] (Réf. Bibliothèque municipale de Valenciennes 150 (olim 143) fol.141v)
* [http://ysagnier.free.fr/langues/eulalie_picard.htm La séquence de Sainte Eulalie est-elle un texte picard ?] de [[Ivar Ch’Vavar|Pierre Ivart]] (aka Alix Tassememouille)
* [http://www.hs-augsburg.de/~harsch/gallica/Chronologie/09siecle/Eulalia/eul_intr.html La séquence de Sainte Eulalie] (Bibliotheca Augustana)

== Bibliografie ==

* D'Arco Silvio Avalle, ''Alle origini della letteratura francese: i Giuramenti di Strasburgo e la Sequenza di santa Eulalia'', G.Giappichelli, Torino, 1966.

* Marie-Pierre Dion ''La Cantilène de sainte Eulalie : actes du colloque de Valenciennes, 21 mars 1989'', Bibliotèque munichipale d'Valinchiène, Lille, 1990.

* Philippe Walter ''Naissances de la littérature française (IXe-XVe s.).'' , Grenoble, ELLUG, 1993.

* Catalogue de l'exposition Rhin-Meuse, ''Cologne et Bruxelles'', 1972

* Maurice Delbouille ''Romanité d'oïl Les origines : la langue - les plus anciens textes in La Wallonie, le pays et les hommes'' , Tome I (Lettres, arts, culture), La Renaissance du Livre, Bruxelles, 1977.

== Notes ==

<references/>

[[Catégorie:Litérature]]

[[ca:Seqüència de Santa Eulàlia]]
[[de:Eulalia-Sequenz]]
[[en:Sequence of Saint Eulalia]]
[[es:Secuencia de Santa Eulalia]]
[[fr:Séquence de sainte Eulalie]]
[[hu:Eulália-ének]]
[[it:Sequenza di Sant'Eulalia]]
[[nl:Sequentia van de heilige Eulalie]]
[[pt:Sequência de Santa Eulália]]
[[ru:Секвенция о святой Евлалии]]
[[uk:Секвенція про святу Євлалію]]