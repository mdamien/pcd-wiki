'''Ch’mértyr d’Fuschien:'''
[[Image:Sains-en-Amiénois église tombeau (partie supérieure).jpg|right|200px|thumb|<center>'''tombieu des 3 martyrs </br> Fuschien,  Gentien pi Victoric''' </br>-</br>( XIII{{e}} sièque)</br>  (église d' Sains-in-Anmiénoé)</center>]]
Au 3{{e}} sièke, chés chrétiens  Fuscianus pi Victoris vnoai'te d’Rome. I s’o mis in cmin aveuc sin halot pi sin saclet por évnir évingeliser ches Morins. I avoait dzoin d’sinctifier chés païens.

In 303, Victoric pi Fuschien i sont din ch’village d’Sama (Sains-in-Amiénoés) din ch’moaison d’Gentien.
Ach’momint-lo, chés chrétiens étoaite percétchutés par chés romains. Ch’préfet romain Rictiovarus, pro li, un boin chrétien, ch’étoait un chrétien défuncté. Au 11 éd déchimbe 303, chés chinturions i ont copé ch’co d’Fuschien pi d’Victoric din chés bos.

'''El léginde d’saint Fuschien:''' 
 
I y o unne vieille léginde qu’o rtreuve din chés écrivures d'chés mouénes.  Fuschien pi Victoric, is ont rvnu à Sains aveuc el tète din leu bros. N’est mie creuyabe echl histoére-lo. <ref>-a- ''Actes inédits des saints martyrs Fuscien, Victoric et Gentien'',  Charles Salmon  in  Mémoires de la Société d'Archéologie du Département de la Somme . Tome XVIII -   imprimerie Lemer-Amiens, (1861) . -b-  ''Vie des Saints pour tous les jours de l'année'', Abbé L. Jaud,  Tours, Mame, (1950)</ref>. Bié seur, parsonne i n’sairo mie jamoais si ch’est vrai.
Parsonne i n’savoait mie pu d’où qu’ch’est qu’iz étoai'te chés rliques.

Au 6{{e}} sièke,  ch’tchuré Lupicin o traché, déheutè pi rtreuvé ches luisets d’chés 3 mèrtyrs.
Edpi ch’temps lo, chés pélérins i s’in vont vir ch’tombe d’echti qu’oz appeloait achteur saint Fuschien.
Chés pélérins iz ont cminché à rabziner, per bégnotées, por s’ertcheuiller dvant ch’tombe.
I n’in vnoait tellemint qu’il o follu rélerdjir ch’capelle et pi apreu oz o foait unne abaïe. Is ont cminché per coper ches abes. Is ont foait trondler à coeups d’tchuignies tous ches bieux abes.

'''El abaïe d’Saint-Fuschien-à-Bos pi ch’cminchemint dech village:''' 

Aveuc ch’monastère d’Saint-Fuschien-à-Bos, oz o atampi des moaisons. Ches neurminds, is ont broéyé ch’monastère in 860. is ont bouté l’fu à ch’monastère.
Ch’est quasimint deux chints ans pu tèrd, in 1105, ch’comte d’Anmyin (Enguerrand d’Boves,  1042-1116) baille el monnoèe por chl' [[abaïe d'Saint Fuschien]] qu’est rabistotché pa ches bénédictins. 

== Référinches ==

<references />
[[Catégorie:Arligion]]