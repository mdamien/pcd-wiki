::Ch’'''ju d’Jav’lot''' ou o dit  coère '''Chés cleus'''

Din chés éstaminets pi din chés ducasses o jue à chés cleus mais chés ésportfs is jue'te à ch' Jav’lot Tir dsu l’Chibe.

== Pérsintachon dech  Jav’lot Tir dsu l’Chibe ==

:;echl atrintchillage    

Ch’jav’lot ch’est éne pointe in achié d’inviron 2 cm éd diamète pi aveuc eune londjeur d’ 6 à 10 cm .  El lourdeur ch’est d’ 200 à 400 grammes.

Eune baque aveuc des pleumes infitchée  ale est vissée d’su l’pointe.

Ch’blo (L’chibe ou ch’bloce) , il est foait in feurre ou in caroline (inviron 40 x 40 cm).  
Ech chinte del chibe  i doét t’éte à 85 cm dch’ sol. Ach chinte il y o 2 chérkes ( L' tiote baque al o un diamète d' 6 cm et pi ch'grand chérke i foait  21 cm).


Ch’pos d’tir ch’est un plantcher d’1 m d’larche pi 2 m éd londjeur. Il est plaché à 8 m del’ chibe.

:;Chés points

Si ch’jav’lot i pique din l’tiote baque cha foait 2 points.
Si ch’jav’lot i pique din l’grande baque cha foait 1 point.
 
Ch’ javloteu  Jean-Pierre  Cappe ch’campion d’Franche 2009  il o foait 71 points aveuc 72 échtés.



== Histoère ==

In 1337, ch’roé Charles V i foait un décré d’où qu’il impêche chés jus d’balons pi chés jus d’dés… Chés onmes is s’in vont juer à dés jus d’djérre. Ch’ju d’jav’lot i s’in vo s’dév’lopper.

Ach XX° sièke, ch’ju d’chés cleus il est répindu din chés mines d’ chés Rouches Boéyeux. 

Apré ch’ju i rinte din l’Anmiénoés pi seurtoute din ch’tchuin d’ [[Dourlin]].

In janvié 1984,  l’ '''''Fédération Française de Javelot Tir Sur Cible''''' (FFJTSC) ale est agrée par ch’ministère. <ref> http://pagesperso-orange.fr/philippe.plouviez/javelot/histoire.htm</ref>


== Campionnat d’Franche ==

L’finale d’chés campionnats d’Franche ale s’est foaite à Lillers (Pas d’Caleus) l’ diminche 14 d’ join 2009, pis à Béthune (Pas d’ Caleus) l’ diminche 28 d’join 2009. 



== Chés clups éd Jav’lot Tir dsu l’chibe aminchés al FFJTSC ==

:;[[Pas-d'Caleus (départémint)| Pas d’Caleus]] : 45 clups =  

Achicourt, Arras Cheminot, Arras ASPTT, Dainville, Feuchy, Maroeuil, Sainte-Catherine, Tilloy les Mofflaines, Saint Nicolas, Saint Laurent Blangy , Fampoux.

Annezin, Isbergues, Roquetoire, Auchel, Burbure, Lillers, Béthune Cheminot , Béthune Bras de Fer. 

Lens Acharné, Lens G.R.2, Avions 7, Grenay, Harnes , Courcelles les Lens. 

Calais, Saint Martin/Boulogne, Pont de Briques, Le Touquet.

Barlin, Bruay la Buissière, Divion P.V., Divion P.A. , Haillicourt et Hersin Coupigny. 
  
Le Quesnoy et Huby Saint Leu. 

Liévin Mordus, Liévin J.C.M. et Angres. 

Saint Pol, Savy Berlette, Fruges et La Thieuloye. 



:;[[Nord (départémint)| Nord]]  : 23 clups =

Arleux, Cambrai Coqs Hardis, Cambrai Francs Tireurs, Walincourt, Niergnies et Romerie. 

Grande Synthe, Loon Plage, Spycker et Bourbourg. 

Bauvin, Douvrin, Emmerin, Lille, Lorgies, Salomé, Seclin, Wattrelos. 

Abscon, Beuvrages, Fechain, Haveluy et Lourches. 

:;[[Sonme (départémint)| Sonme]] :  8 clups = 

Albert, Belloy sur Somme, Doullens, Gentelles, Moislains, Senlis le Sec, Péronne et Pont de Metz.


:;Eutes clups : 3 clups =

Florange , Livry-Gargan ,  ATAC (clup de Saint Paul, île de la Réunion).

== Chés cleus pi chés poémes ==

Éstrait d’un poéme treuvé dsu l’arnitoèle ( vir  [http://www.amour-poemes.com/poemes.item.574/poeme-ch-ti-l-ju-d-jav-lot.html  amour-poemes.com]  )


::[…]
::A l’ducass’ d’Arras, qué gal’rie !
::Qué peupl’ pour vir chés jav’loteux !
::In-y aqueurt, pir’ qu’à inn’ lot’rie ;
::Mais, chut ! Attintion ! V’là ch’pointeux !
::[…]



== Notes pi référinches ==

<references/>

[[catégorie:Sport picard]]

[[fr:Javelot tir sur cible]]