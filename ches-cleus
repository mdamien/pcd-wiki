::Ch’'''ju d’Jav’lot''' ou o dit  coère '''Chés cleus'''

Din chés éstaminets pi din chés ducasses o jue à chés cleus mais chés ésportfs is jue'te à ch' Jav’lot Tir dsu l’Chibe.

== Pérsintachon dech  Jav’lot Tir dsu l’Chibe ==

:;echl atrintchillage    

Ch’jav’lot ch’est éne pointe in achié d’inviron 2 cm éd diamète pi aveuc eune londjeur d’ 6 à 10 cm .  El lourdeur ch’est d’ 200 à 400 grammes.

Eune baque aveuc des pleumes infitchée  ale est vissée d’su l’pointe.

[[File:Un javelot.JPG|300px|thumb|center|un cleu]]

Ch’blo (L’chibe ou ch’bloce) , il est foait in feurre ou in caroline (inviron 40 x 40 cm).  
Ech chinte del chibe  i doét t’éte à 85 cm dch’ sol. Ach chinte il y o 2 chérkes ( L' tiote baque al o un diamète d' 6 cm et pi ch'grand chérke i foait  21 cm).


Ch’pos d’tir ch’est un plantcher d’1 m d’larche pi 2 m éd londjeur. Il est plaché à 8 m del’ chibe.

:;Chés points

Si ch’jav’lot i pique din l’tiote baque cha foait 2 points.
Si ch’jav’lot i pique din l’grande baque cha foait 1 point.
 
Ch’ javloteu  Jean-Pierre  Cappe ch’campion d’Franche 2009  il o foait 71 points aveuc 72 échtés.



== Histoère ==

In 1337, ch’roé Charles V i foait un décré d’où qu’il impêche chés jus d’balons pi chés jus d’dés… Chés onmes is s’in vont juer à dés jus d’djérre. Ch’ju d’jav’lot i s’in vo s’dév’lopper.

Ach XX° sièke, ch’ju d’chés cleus il est répindu din chés mines d’ chés Rouches Boéyeux. 

Apré ch’ju i rinte din l’Anmiénoés pi seurtoute din ch’tchuin d’ [[Dourlin]].

In janvié 1984,  l’ '''''Fédération Française de Javelot Tir Sur Cible''''' (FFJTSC) ale est agrée par ch’ministère. <ref> http://pagesperso-orange.fr/philippe.plouviez/javelot/histoire.htm</ref>


== Campionnat d’Franche ==

L’finale d’chés campionnats d’Franche ale s’est foaite à Lillers (Pas d’Caleus) l’ diminche 14 d’ join 2009, pis à Béthune (Pas d’ Caleus) l’ diminche 28 d’join 2009. 



== Chés clups éd Jav’lot Tir dsu l’chibe aminchés al FFJTSC ==

:;[[Pas-d'Caleus (départémint)| Pas d’Caleus]] : 45 clups =  

[[Hachicourt]] , [[Aro]] C'minot, [[Aro]] ASPTT, Dainville, Feuchy, [[Mareul (62)|Mareul]], Sainte-Catherine, [[Tiloé-lès-Mouflines (62)|Tilloy-les-Mouflines]], Saint Nicolas, Saint-Laurint Blangy , Fampoux.

[[Ann’zin]], [[Iberque]] , Roquetoire, [[Auchez]], Burbure, Lillers, [[Bétunne]] C'minot , [[Bétunne]] Bros d' Fér. 

[[Linse]] Acharné, Linse G.R.2, Avions 7, [[Guernay (62)|Guernay]], Harnes , Courchelle-les-Lins. 

Calais, Saint Martin/Boulonne, Pont d'Briques, Ch'Toutchet.

Barlin, Brouay-l'Buissière, Divion P.V., Divion P.A. , Haillicourt et pi Hersin Coupigny. 
  
L'Tchénoé et pi Huby Saint Leu. 

Liévin Mordus, Liévin J.C.M. pi Angres. 

[[Saint-Po-su-Térnoèse|Saint-Po]], Savy Berlette, [[Fruche]] pi La Thieuloye. 



:;[[Nord (départémint)| Nord]]  : 23 clups =

Arleux, Cambrai Coqs Hardis, Cambrai Francs Tireurs, Walincourt, Niergnies et pi Romerie. 

Grande Synthe, Loon Plage, Spycker pi Bourbourg. 

Bauvin, Douvrin, Emmerin, [[Lille]] , Lorgies, Salomé, Seclin, Wattrelos. 

Abscon, Beuvrages, Fechain, Haveluy et Lourches. 

:;[[Sonme (départémint)| Sonme]] :  8 clups = 

[[Inke]] , [[Belloy-su-Sonme]] , [[Dourlin]] , [[Gintelle]] , [[Molin]], [[Sanli-l’Sé]], [[Péronne (Sonme)|Péronne]] et [[Pont-Mès]].


:;Eutes clups : 3 clups =

Florange , Livry-Gargan ,  ATAC (clup de Saint Paul, île de la Réunion).

== Chés cleus pi chés poémes ==

Éstrait d’un poéme treuvé dsu l’arnitoèle ( vir  [http://www.amour-poemes.com/poemes.item.574/poeme-ch-ti-l-ju-d-jav-lot.html  amour-poemes.com]  )


::[…]
::A l’ducass’ d’Arras, qué gal’rie !
::Qué peupl’ pour vir chés jav’loteux !
::In-y aqueurt, pir’ qu’à inn’ lot’rie ;
::Mais, chut ! Attintion ! V’là ch’pointeux !
::[…]



== Notes pi référinches ==

<references/>

[[catégorie:Sport picard]]