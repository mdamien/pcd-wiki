:::;Clément Paillart (1815-1851)
{{DEFAULTSORT:Paillart, Clément}}

Clément Paillart est né à Hallencourt l’11 éd févrié 1815.

In 1839, il acate eune  imprimerie pi i crée un jornal « l’ '''''Abbevillois''''' » in 1840.

Clément Paillart étoait bonapartisse pi apreu l’révolution éd 1848, il écrit din s’jornal des contes pi des létes in picard dsou ch’nom éd '''Jacques Croëdur ed Veuchelles''' et pi '''Jean Pronieux'''.
 
In 1851, i défunque d'eune fiève tifoïde.

=== [[Jacques Croédur]] ===
* Chés gins du wartié Saint-Gilles d'[[Advile]] ont foait ein djéyant. 
* [[Jack Lebeuf]] o foait eune [[Bindes à dessin|binde à déssin]] aveuc Croédur in 1946.<ref> * Jack Lebeuf, Din ch’jornal « Bresle et Vimeu libres » , Gamaches (1946) <br> * Jacques Croédur i voeyage , histoère pi images ed Jack – (1955) , Ch’Lanchron Ed (1984)</ref>


=== eune histoère ===
Vlo un conte picard écrit pèr Jacques Croedur (Clément Paillart) din ch’jornal l’Abbevillois.<ref> * ''Glossaire étymologique et comparatif du patois picard: ancien et moderne, précédé de recherches philologiques et littéraires sur ce dialecte'', Jules Corblet, Dumoulin Ed , (1851)  page 78 <br> *  ''Contes des provinces de France'' , Sébillot Paul, Paris, Librairie Léopold Cerf  (1884) , page  311</ref>.

{|align="center" | border="1"
|bgcolor=#DEB887 |
I gn’y avoait ein foës ein curé qu’étoait voëzin d’ein maricheu ; et pis ch’maricheu il avoait ein coq qui randichoait dins le courtil d’ech’ prébyterre , et pis i dégrattoait chés leguemes, du matin au vèpe. Ch’curé i meninchoait ch’maricheu ed li tuer sin gratteu de coq : ch’maricheu n’ein besoait que rire. Ein jour, ch’curé ein colere, il o tué che coq, tout d’boein. Cakaine, s’mékaine, al l’o pleumé et pis al l’o mis dins sin pot au fu pour foaire d’ol soupe. Ch’curé s’ein vo dire ess’messe. Ch’maricheu il l’o reincontré ; i li demandit : <br>- << Quoé qu’o dit de nouvieu, monsieu le curé ? >> <br>- << O dit, qui dit che curé que ''trop gratter cuit…'' tachez ed comprendre si oz avez du comprendoëre. >> <br> Che maricheu qui ne voyait pus sin coq, il l’o charché ed tout coin, ed tout bord, pour el trouvoèr. Il o comprins à la fin que sin coq il avoait le co copé, et pis qui cuisoait. I vo trouver el mékaine d’ech curé dins ch’prébyterre :<br>
- << Cakaine, qui li disit, monsieu le curé i n’o poent de vin pour dire s’messe, allez n’y ein porter dins ch’l’église.>><br>
Pendant qu’ Cakeine al vo porter du vin à sin moette, ch’maricheu i preind ch’ pot au fu ocché qu’sin coq y cuisoait et pis i l’ porte dins s’moézon. S’ein r’nant d’ol messe, monsieu l’curé i dit à ch’ maricheu : <br>- << Maricheu, quoé qu’o dit de nouvieu ? >><br>– << O dit que ''trop parler nuit'', monsieu le curé, tachez à vo tour ed compreindre. >><br>
Ch’maricheu, il o mingé sin coq à part li comme ein goinffre et pis i n’ n’o ieu enne indigession. Comme il étoait malade, monsieu le curé il l’o venu vir.  <br>– << Quoé qu’ch’est qu’oz avez donc, ch’maricheu ? >> <br>- << J’ai, qu’i dit, monsieu le curé, que ''trop manger incommode''. >><br>
Et pis vlo c’ment qu’oz o foait ch’ proverbe : Trop gratter cuit, trop parler nuit, trop minger incommode.
|}
</center>

=== Référinches ===
{{Reflist|2}}
<references/> 

=== Sources ===

* René Debrie, ''Jacques Croëdur, héros légendaire abbevillois'' , édité pèr ech Crdp d’Anmien.

[[catégorie:Litérature]]