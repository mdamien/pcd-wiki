Ch’ '''pain d’Jézus''' ou '''cougnou''' est un dessert del [[Bergike]] pi de ch’ nord [[Franche]]. 

= Ch'cougnou pi chés fètes =

Ch’cougnou, ch’est por chés éfants. Ch'watieu-lo, i s’minge à l’fète [[Saint-Coulos]] pi à l’fète d’[[Noué]], mais auchi à l’ [[Martin d’Tours|fête Saint-Martin]].

[[Fichier:cougnou.jpg|center|200px|Ch’cougnou]]

Ch’pain d’Jézus est un [[pain brioché]] aveuc unne forme qu’ramintuchut ch’tiot ninnin [[Jézus d’Nazareth|Jézus]]. 


À mzure, in ajoute à l’pate des [[roésin]]s hérlès, des pépites d’ [[chucolat]] ou des grinets d’chuke. 
 

Cha s’boét souvint aveuc unne bolèe d’keud chucolat. 


Ch’pain-lo, i n’y en o qui dit’t eq ch’est natif dech l'anchien Hénau mais in l’trouve dins tertous chés provinches du sud éd ches [[Péis-Bas]] et pi dins ch’[[Princhipauté Liège]].


O disoait à Liége éq quante in minge chés cougnous à solé, in minge chés cocognes [Us d’Pake] aveuc ech poéle à cloque <ref>Robert Lartigue, ''Les Dictons météorologiques de nos campagnes'', J.-P. Delarge éd. , 1978, </ref>.


= chés lonmés éd ch’watieu =


[[Fichier:Quenieu.jpg|thumb|Un quénieu campenoès]]

Ch’mot ''pain d’Jézus'' o pusieurs lonmés qu’ cange’te slon el région :

* ''cougnole'' ou ''cugnole'' dins ech Hénau berge ;

* '''Cognolle'' à [[Mon]] ;

* ''cougnou'' dins chés provinches d’[[Walonnie]] pi à Bruchèles ;

* ''quéniole'' ou ''cuniole'' dins ech Hénau pi ch’Cambrésis;

* ''quénieu'' in Campagne ; 

* ''volaeren'' ou ''folarts'' dins el’Flande flanminkante ( [[Dunkerque]] ).

* ''coquille'' dins el [[Flande romane]] ;


[[Fichier:Queniole.jpg|center|300px|Unne quéniole d’Valinchienne]] 
.................................................................................Unne quéniole d’[[Valinsien]]........................................

= chés ronds =

Slon el région, conme dins ech Hénau, ech Namuroès pi ch’Péis d’Liége, ch’pain d’Jézus est souvint décoré aveuc des ronds in bief tchuite (achteur ch’est in plate).

In Flande romane, particulièremint à [[Tornai]], in l’décore aveuc un “tiot Jézus”. 

Ch’lonmé d’chés ronds, i cange dins chés parlés walons ou dins chés parlés picards. 


Por exampe, cha s’dit el ''botroûle'' à Carleroé, el ''mastele'' à Sombreffe et pi ch’ ''fayu'' à Liége dins chés parlés walons.

[[Fichier:Cougnou Sugar Decorations.jpg|thumb|left|Ronds d’plate por décorer ch'cougnou]]

Dins chés parlés picards, in dit l’''corone'' à Aubechies et pi ech ''macaron'' à Bouchu.



= Notes =

a - Cougnou n.m. = Walon chentral, méridional pi oriental. Bruxelles. Brioche d’Noué 

''in'' Willy Bal, ''Belgicismes : Inventaire des particularités lexicales du français en Belgique'', éd. De Boeck Université, Bruxelles, 1994, p. 50

b - ''quéniole'' ou ''cuniole'', du latin ''cunæ'', berceau, maillot, ''cunalis''

Coquille, s. f. = Watieu d’forme oblongue éq ch’tiot Jézus met, à Noué, dsous ech cavet d’chés éfants sages.

''in'' Pierre Legrand, ''Dictionnaire du patois de Lille'', Éd. Vanackere, Lille, 1856, [http://books.google.com/books?id=CxQJAAAAQAAJ ]

c - Quéniole. V. ''kéniole''. Dins ch’départmint Meurthe, ches watieus-lo is lonme’te ''côgnés'' . Chés côgnes-lo, is ont el mème forme qu'à Valinsien et pi is s’donne’te ch’jour de l'an

''in'' Gabriel Hécart ech ''Dictionnaire rouchi-français'' , Lemaître Éd. , Valinchienne, 1834, [http://books.google.com/books?id=yKMFAAAAQAAJ ]




== Référinches ==

1 - Robert Lartigue, ''Les Dictons météorologiques de nos campagnes'', éd. J.-P. Delarge, 1978


== à vir auchi ==

* Chantal van Gelderen, Philippe Saenen (fotografies), ''Les Trésors Gourmands de Wallonie'', éd. Renaissance du Livre, coll. « Saveurs gourmandes & art de vivre », 1999, p 63-65


* Jean-Pierre Ducastelle, ''Au pays des cougnous, cougnoles et coquilles La pâtisserie traditionnelle de Noël et les ronds de cougnoles'', éd. Céfal, coll. « Tradition wallonne », 1990


* Walter Ravez, ''Folklore de Tournai et du Tournaisis'', éd. Casterman, Tournai, 1975


== Loéyins iperteskes ==

* [http://www.crfneufvilles.org/themes/articles/article20_18.htm Histoère d'rond pi d'cougnou]

* [http://users.skynet.be/la_cuisine_belge/dossiers/noel-cougnou-trairies.htm Andenne, l'tradition du cougnou]

== Notes ==
<references/>

[[Catégorie:Alimint]]

[[en:Cougnou]]
[[es:Cougnou]]
[[fr:Cougnou]]
[[lb:Cougnou]]
[[no:Cougnou]]
[[sv:Cougnou]]
[[vls:Volloard]]
[[wa:Cougnou]]