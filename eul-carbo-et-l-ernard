Eùl carbô èt l’ èrnârd eùt in fâbe dë jeans de la fontaines.

Eùl méte carbô, su in-n-arbe bieu pèrcheu

Tënwat dés s’ gros bèc in froumâje.

Eùl méte èrnârd, pa ç’ flér-là ratireu,

Ii a t’nu quasi té ramiâje :

" Éh, bonjoû, Mossieu du Carbô.

Quô ç’ quë vos ètes joli ! Èt qu’ vos m’ aveuz l’ ér biô !

Sans minti, sèz, si vo parlâje

Eùt à l’ av’nant dë vo pleumâje,

Vos ètes eùl fin pus biô dès ciuns qui vit’të chi. "

Vlà no carbô binése come on n’ d’ a gneu l’ idée;

Pou moutreu s’ vwa, sans fé d’ chichi

Il oûve eùs bèc tout grand, èt lèye kè.i s’ vanée.

L’ èrnârd, bieu seûr, eùl prét èt dit : " Eùm bon mossieu,

Apèrdeuz qu’ in-n-avissieû

Vit toudis su l’ conte du ciun qui l’ acoute.

Poûr mi, l’ lëçon vôt bieu in froumâje, j’ n ‘ é gneu d’ doute. "

Eùl carbô, onteûs, mô contét,

A jureu n’ mîlète târd qu’ on l’ ârwat pus jamés.