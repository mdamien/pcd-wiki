L' '''Fiéte des alleumoérs''' ch'est ène fiète célébrée dins chés villes téstiles du Nord deul Franche. 

Au 19{{e}} sièke, l' fiète des alleumoérs duroait troés o quate jours. O alloait dins chés cabarets pour minger des pirreux ( seucisses aveuc des peumes ed tière obin des flageolets ) <ref>Dorothée  Ris , ''Les allumoirs, une vieille histoire'' , l'Avenir - Le Courrier de Mouscron , 12/10/2007 , lire in line = http://www.lavenir.net/cnt/48607 </ref>.

Ch' darin lundi d' séctimbe, chés éfants alloaiette dins chés rues aveuc un ''alleumoér'' o un ''cafotin'' ( eune lantèrne foaite avec un pot in tière tchuite obin creusée dins ène betterave o ène chitrouille dousqu'o a mis des braises aveuc des grains d’encens ). 

O cante l' canchon à ch' roubégnos  [[Charles Bodart-Timal]] : 
::''Viv' chés alleumoérs, ma mère, viv' chés alleumoérs. 
::''O les alleume quand i fait noér, 
::''viv' chés alleumoérs'' !


L' fiète est tojours bien vivante dins chés villes éd [[Roubés]], [[Tourco]], [[Wattrelos]], [[Halluin]] pi [[Moucron]]. Achteur, chés lantèrnes véniciènes ont rimplacé chés betteraves.

== Notes pi référinches ==
{{Références}}

* Bernard Coussée, Jean-Pierre Filatriau (fotografe), ''Halloween, Saint-Martin, guénels et allumoirs'' , éditeu : La Voix Du Nord ,  80 paches, ISBN 978-2-84393-069-0 , (2003)
* [[Alexandre Desrousseaux]] ''Mœurs populaires de la Flandre française'' , La Découverte , coll. l'Amateur averti ,  prumière édicion : 1889 , ISBN 978-2-84265-088-9 , (2006)

== Vir itou ==
* [[Fiète des guénels]]

=== Loyens éstérnes ===
* [http://www.nature-ailes.com/article-les-allumoirs-a-tourcoing-60063957.html Les allumoirs à Tourcoing]
* [http://brandodean.over-blog.org/article-22494089.html La Fête des Allumoirs... Origine]

{{DEFAULTSORT:Alleumoers, fiete}}
[[Catégorie:Tradition]]