'''Frinche 3 Nord-Pas-d'Caleus Picardie''' (''France 3 Nord-Pas-de-Calais Picardie''), ch'est eune des 13 intennes régionales de [[France 3]], qui émet dins l'[[Nord-Pas-d'Caleus]] et pi in [[Picardie]].

== Histoère ==

Ch'premier émetteur d'télévision régionale frinsèse i est ouvert à [[Lille]] l'10 avril 1950. Ches studios is étotent dins l'beffoi d'Lille. Ch'est ch'ministre d'l'information, Pierre-Henri Teitgen, et ch'ministre d'ches PTT, Charles Brune, qui les inaugur'nt l'24 avril. '''Télé-Lille''' a été l'première télévision régionale d'[[Franche]].

Ch'premier jornal télévisé i est présinté l'29 juin 1951 d'pis l'beffroi. Ch'jornal i étot présinté par Jacques Navadic pi Robert Diligent. Ch'jornal national, i étot écrit à Paris et i d'vot arriver in train. Du coup, i fallot attinde l'lind'main pou avoir ches nouvielles.

Télé-Lille i émettot aussi in [[Bergike]]. I y avot alors chinq fos pus d'Berges que d'Frinsés qui r'vetiotent cheull chaîne.

In février 1952, ches ondes arriv'nt infin de l'Tour Eiffel. Lille d'vint l'premier relais d'diffusion national d'cheull RTF (Radiodiffusion-télévision française).

In jinvier 1956, ches studios is déménag'nt av'nue de l'Liberté à Lille, et ch't émetteur i est rimplaché.


== Ches émissions ==

* ''Brunch'' : in 35 minutes, plusieus jornalisses parl'nt de l'vie d'tertous ches jours : multimedia, association, musique pi mode.
* ''C'est mieux le matin'' : in 45 minutes, plusieus jornalisses parl'nt de l'vie d'tertous ches jours, chérieux ou distractifs.
* ''Goûtez-moi ça'' : (''Goûtez-me cha'') ch'est eune émission d'cuisine, d'ù qu'[[Pierre Coucke|Pierrot]] et pi [[Pierre Bonte]], pi à c't'heure [[Jenny Clève]], is présint'nt eune rechette d'cuisine. Alle dure d'pis 1993.
* ''En avant la musique'' : tertous ches s'maines, in peut vir eune harmonie de l'région.
* ''La vie tout simplement'' : Philippe Gougler traverche l'région in cachant des hommes et des femmes qui viv'nt des momints espéciaux.
* ''Le journal de l'Eurorégion'' : l'diminche à 11h45, le meilleux d'ches télévisions berges et inglèses et raviser ches actualités avec Frinche 3 Nord-Pas-de-Caleus Picardie

== Loïen intarnète ==

* [http://nord-pas-de-calais-picardie.france3.fr/ Chite de cheull chaîne]
* [http://www.ina.fr/archivespourtous/index.php?vue=notice&from=themes&cs_page=0&cs_order=0&code=C0735574999&num_notice=1&total_notices=4 Cheull inauguration]
* [http://www.ina.fr/archivespourtous/index.php?vue=notice&from=themes&cs_page=0&cs_order=0&code=C0735574999&num_notice=4&total_notices=4 Ch'premier jornal]

[[Catégorie:Télévision]]

[[fr:France 3 Nord-Pas-de-Calais Picardie]]