== ch'ju d'dgise ==
Ch'ju d'dgise est lonmé "'''djise'''" ou "'''ch'caterlet'''" ou "'''ju d'bate'''" ou '''ju d'infikintchu''' (in anmiénoé = l' ''infique'' o bin l' ''intique'' ch'est un pitchet d'bos).
Chés infants, i jue'te ach "guilète".
El dgise ( ou ch'biglet), ch'est un chilinte d'bos aveuc 24 cm d'londjeur pi 4 cm éd diamète. El dgise l'est taillée in pointe à chés deus bouts (d'neu cm por un bout pi sèt cm ch'l'eute bout).
Dins ch'ju d'dgise, i feut butcher un d'chés bouts del dgise aveuc l' bate. El bate ch'est un baton d'bos d'70 cm d'londjeur pi d'4 cm éd diamète.
quante in butche el dgise, ale s'leuve pi i feut l'erbeutcher dins ch'l'air por l'invoéyer dindger l'pus loin possibe.

== chés jueus ==

I y o unne étchipe d'atatchants pi unne étchipe d'défindeus. Ch'ju i s'pratique in deus keups = un keup por s'qualifier pi un keup por mértcher chés points.

Ch'bateu i doét seurtir el dgise dch'tchoin d'attaque pi l'invotéyer dindger au pus loin. Por cho, il o chinq keups; i feut toudi lancher l'pus loin possibe.
Ch'bateu i crie: "'''djise'''" et pi ch'défindeu, i vo crier "'''drouète'''"

Si ch'défindeu il o ieu del canche, i atrape l' dgise, i crie "din m'castchette" et pi i gaingne.
Si ch'défindeu, i n'atrape poin l' dgise, ch'l'atatchant i posse el bate tout près del'cailleu. Ch'défindeu i rmasse l' dgise pi i lanche el dgise por toucher l'bate. Alors, os disons qu'ch'jueu il est "débatu".

Ch'bateu i doét adviner ch'nombe d'bate qu'i y o d'pus el dgise djusqu'à ch'cailleu. Si i advine ben, cha vo li foaire gaingner des points:

por 12 bates    ch'est 50 points

por 24 bates   ch'est 100 points

por 36 bates   ch'est 150 points.

Si ch'jueu i s'o berleuré, i n'mérque poin chés points. Il est "débatu".

== Notes pi référinches ==
* [[Edmond Tanière]] in avôt foait ène canchon '''''ale juôt à l'guiss'''''
* Achuchon ''Dgise dins z'Abes'''
::à ch'L°1 dé l'rue d'ch'l'Ecmindint Jan - 80440 Bove - Picardie - Franche
<references/>

== Loéyins iperteskes por chés glincheus ==
* http://www.acoute-ichi.com/t1108-jeux-d-antan-le-jeu-de-guise
* http://www.jeuxpicards.org/guise.html
* [http://www.guise-et-traditions.fr.st/  ECH'SITE OFFICHIEL ED CHES DGISEUS ]

[[catégorie:Sport picard]]