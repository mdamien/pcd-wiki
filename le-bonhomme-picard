''Le Bonhomme picard'' est un journal régional qui a succédé en 1944 à ''L'Hebdomadaire picard'' créé à la fin du 19e siècle à Grandvilliers (Oise). 

== L'Hebdomadaire picard==

Henri Sinet il o aroutè ch'jornal '''''L'Hebdomadaire picard''''' pou l’conmeune ed [[Grandvilliers]] pi alintour, à l'fin dech 19e sièc. 

== Le Bonhomme picard==

Tous ché gazettes qu'ont tè publièes pindant l'Sgonde Djérre mondiale i sont obligès d'canger d'nom apré l'Libération. ''L'Hebdomadaire picard'' i dvient pignonc in sectimbe 1944 '''''Le Bonhomme picard''''' [http://www.lebonhommepicard.fr/]. 
In 1988, ll'imprimerie pi ch’jornal i sont mie pu insanne. Achteure, "Le Bonhomme picard" il est din ch'groupe '''''Oise publication'''''. Il édite ''L'Echo du Thelle'', ''Le Bonhomme picard - édition de Clermont'', ''Le Bonhomme Picard - édition de Grandvilliers'' pi ch'''Journal de Ham''.

==L’imprimerie Sinet pi ch'jornal==

Ll'imprimerie Sinet alle o tè créèe in 1893 par Henri Sinet à Grandvilliers (60). Ch'est André Sinet, ch’fiu à Henri, qu'o rprins ll’imprimerie pi l'téte dech jornal. André Sinet il o soutenu ch'picard in publiant chaque esmainne un-ne tiote pataraphe sous ch'tite "Conte picard". Sin fiu Jacques Sinet (ch'tiot-fiu à Henri Sinet) i rprins ll'affoère in 1960. Il o continuè conme sin pére pi il o parrainnè ll’achochénison [[Éklitra (achochénison)| Éklitra]]. Il in éteut mimbe binféteu.<ref>érvue  '''éklitra (tradition picarde)''', in memoriam, p. 44,  n° 1 (1967). </ref> L’imprimerie Sinet alle o poè dasseulmint publiè ''Le Bonhomme Picard''. Alle o publiè itou des lives à [[Philéas Lebesgue]] pi à [[François Beauvy]].

In 1982, Jacques Sinet, in mavaise santè, i vind sn'imprimerie. Ch'est Michel Delayen qui ll'erprind. In 1988, 'imprimerie et pi ch'jornal i sont pu insanne.  In 2009, Christophe Detournay i rprins l’suite apré Michel Delayen. Ll’imprimerie Sinet pi "Graphique 2000" i s'met'te insanne pi i s'in vont à Bieuvais<ref>[http://www.lebonhommepicard.fr/actualite/Grandvilliers-:-l-imprimerie-Sinet-demenage-a-Beauvais-882.html]</ref>.

==Notes pi référinches==
<references/> 

:; Quéques lives pi rvues imprimès à Grandvilliers
* Philéas Lebesgue, '''Ein acoutant l'cloque de l'Toussaint - Rédriyes picardes''', Imp. de L'Hebdomadaire picard, 1939, 46 p.  
* Philéas Lebesgue, '''Terre picarde''', trois nouvelles, Ed. du Bonhomme picard, 1950, ( <small>2e édition: Cuise-la-Motte, Ed. du Trotteur ailé, 2008, 95 p. </small>).
* François Beauvy, ''Le Refus d'Autrèche'', roman, collection Eklitra, 1974, 79 p.
* François Beauvy, ''Lexique picard de Sarcus'', collection Eklitra, 1981, 64 p.
* François Beauvy, ''La Collégienne'' (roman), collection Eklitra, 1982, 70 p.
* Ll'ervue  '''Éklitra (collection)''' (1966-...) , ISSN 0768-1356
* Ll'ervue  '''Éklitra (tradition picarde)''' (1967-...) ,  ISSN 0424-7175 (un numérou chaque ènnèye)

[[catégorie:Jornals]]