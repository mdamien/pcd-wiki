''Le Bonhomme picard'' est un journal régional qui a succédé en septembre 1944 à ''L'Hebdomadaire picard'' créé à la fin du 19e siècle à Grandvilliers (Oise). 

== L'Hebdomadaire picard==

Henri Sinet il o aroutè ch'jornal '''''L'Hebdomadaire picard''''' pou l’conmeune ed [[Grandvilliers]] pi alintour, à l'fin dech 19e sièc.

[[image:L'Hebdomadaire Picard.jpg|600px|center|thumb|<center>L'Hebdomadaire picard</center>]]

== Le Bonhomme picard==

Tous chés gazettes qu'ont tè publièes pindant l'Sgonde Djérre mondiale l'ont tè obligèes d'canger d'nom apré l'Libération. ''L'Hebdomadaire picard'' i dvient pignonc in sectimbe 1944 '''''Le Bonhomme picard''''' [http://www.lebonhommepicard.fr/]. 
In 1988, ll'imprimerie pi ch’jornal i sont séparès chatchun d'leu côté. Achteure, "Le Bonhomme picard" il est din ch'groupe '''''Oise publication'''''. Il édite ''L'Echo du Thelle'', ''Le Bonhomme picard - édition de Clermont'', ''Le Bonhomme Picard - édition de Grandvilliers'' pi ch'''Journal de Ham''.

==L’imprimerie Sinet pi ch'jornal==

Ll'imprimerie Sinet alle o tè créèe in 1893 par Henri Sinet à Grandvilliers (Oise) pi sin jornal ''L'Hebdomadaire picard'' quéques ènnèyes apré. Ch'est André Sinet, ch’fiu à Henri, qu'o rprins ll’imprimerie pi l'téte dech jornal à l'disparition d'sin pére. André Sinet il o soutenu ch'picard in publiant chaque esmainne un-ne tiote pataraphe sous ch'tite "Conte picard" pi deux lives à [[Philéas Lebesgue]]. Sin fiu Jacques Sinet (ch'tiot-fiu à Henri Sinet) il o rprins ll'affoère in 1960. Il o continuè conme sin pére pi sin grand-pére, in devnant in plus echl imprinmeu à Eklitra. Ainmi aveuc [[René Debrie]], il o parrainnè ll’achochénison [[Éklitra (achochénison)| Éklitra]]. Jacques Sinet, honme intègue, fin dévouè à l'Picardie, il in éteut mimbe binfaiteu.<ref>érvue  '''Eklitra (tradition picarde)''', in memoriam, p. 44,  n° 1 (1967). </ref>. In plus dech ''Bonhomme Picard'' il o imprinmè trébin d'lives in picard pi su l'Picardiye, par ampe chéte-lo à René Debrie, quéques-uns à [[Pierre Garnier]], pi chés prumiers lives à [[François Beauvy]].

==El fin d'un-ne inteurprise fanmiliale==

In 1988, Jacques Sinet, in mavaise santè, i vind ll'imprimerie pi sin jornal. Ll'imprimerie alle est rprinse par Michel Delayen. Un-ne sociétè erprind ch'jornal. In 2009, Christophe Detournay i rprind l’suite apré Michel Delayen. Ll’imprimerie Sinet pi "Graphique 2000" i s'met'te insanne pi i s'instalte à Bieuvais<ref>[http://www.lebonhommepicard.fr/actualite/Grandvilliers-:-l-imprimerie-Sinet-demenage-a-Beauvais-882.html]</ref>.

==Notes pi référinches==
<references/> 

:; Lives éditès par André Sinet à Grandvilliers :
* [[Philéas Lebesgue]], '''Ein acoutant l'cloque de l'Toussaint - Rédriyes picardes''', Imp. de L'Hebdomadaire picard, 1939, 46 p.  
* Philéas Lebesgue, '''Terre picarde''', trois nouvelles, Ed. du Bonhomme picard, 1950, 120 p. ( <small>2e édition: Cuise-la-Motte, Ed. du Trotteur ailé, 2008, 95 p. </small>).
:; D'eutes lives pi rvues éditès par Jacques Sinet à Grandvilliers, din l'collection "Eklitra" :
* [[René Debrie]], ''Lexiques picards du cidrier et du meunier'', 1967, 35 p. 
* René Debrie, ''Lexique picard de l'hortillon'', 1968, 32 p.
* René Debrie, ''Contribution à l'étude des cérémonies traditionnelles en Basse-Picardie'', 1969, 55 p.
* René Debrie et [[Pierre Garnier]], ''Hector Crinon - Etude littéraire et lexique de sa langue'', 1970, 83 p. 
* Jean-Baptiste Carton, ''Glossaire picard du parler de Long'', préface de René Debrie, 1971, 80 p.
* Raymond Beaucourt, ''Poèmes du Vermandois'', annotations et commentaires de René Debrie et Pierre Garnier, 1975, 251 p.
* René Debrie et Paul Louvet, ''Lexique picard du parler de Wailly-Beaucamps'', 1977, 70 p. et sup. de 39 p. en 1983.  
* René Debrie, ''Lexique picard des parlers sud-amiénois'', 1979, 252 p.
* Edouard David, ''Contes d'un tchu d'cadot'', préface de Pierre Garnier, 1979, 67 p.
* [[François Beauvy]], ''Le Refus d'Autrèche'' (roman), annotation de Maurice Genevoix, préface de René Debrie, 1974, 79 p.
* François Beauvy, ''Lexique picard de Sarcus'', présentation de René Debrie, 1981, 64 p.
* François Beauvy, ''La Collégienne'' (roman), 1982, 70 p.
* François Beauvy, ''Pékavi - Nouvelles en picard du Beauvaisis'', 1985, 125 p.
* Ll'ervue  '''Éklitra (collection)''' (1966-...) , ISSN 0768-1356
* Ll'ervue  '''Éklitra - Tradition picarde''' (1967-...) ,  ISSN 0424-7175 (un numérou chaque ènnèye)

[[catégorie:Jornals]]