[[Image:Egyptian A'h-mosè or Rhind Papyrus (1065x1330).png|thumb|right|Ech papirus égypcien Rhind.]]
[[Image:Boulier1.JPG|thumb|right|Boulier [[Républike populére Kine|kinoés]].]]

Ches ''mathématikes'' sont un domène ed conèssanches abstrètes construites aveuc des rèsonemints logikes su des concepts tels ke ches nombes, ches guiffes, ches structures et ches transformacions. 

Ches mathématikes sont différintes des otes syinches a cosse de leu rapport particulier o réel. Ale sont ed nature puremint intellectuelle, fondées su des axiomes déclarés vrès (ch'est-à-dire ke ches axiomes sont nin soumis à echl expéryinche, même s'is in sont souvint inspirés) ou su des postulats provisoiremint admis. Un énonché mathématike – délonmé généralemint théorème, proposition, lemme, fait, scholie ou corolère – est considéré conme valide lorske ech discours formel ki établit es vérité respeke unne certène structure racionnelle appelée démonstracion. Ben ke ches résultats mathématikes soent des vérités puremint formelles, is trouvent cepindant des applicacions dins ches otes syinches et dins différints domènes ed chele technike (pa eximple, [[fisike]], [[informatike]], [[astronomie]]). 

Un décopache des mathématikes in pusieurs domènes différints est utilisé : algèbe, analise, géométrie et probabilités ; cepindant ches frontières sont nin toudis ben définies. Ech algèbe est ech insimble des méthodes mathématikes pou étudier ches nombes, ches ékouacions et des nocions teles ke chele théorie des groupes. Echl analise est chele partie des mathématikes su ches questions ed régularité des aplicacions ed unne variabe réelle ou complexe. Chele géométrie tinte ed comprindre ches objets dins ech espache, pis ches propriétés ed objets pus abstrèts. Ches probabilités essèent ed formaliser tout ce ki relève ed ech aléatoire, ale sont utilisées notammint pou ches statistikes.

[[Catégorie:Syinches]]