= René Debrie (1920-1989 ) =

'''René Debrie''', linguiste, professeu d'lettes à ll'univarsité d'Picardie-Jules Verne à [[Anmien|Anmien]], il est nè à [[Warloy-Baillon|Warloy-Baillon]] din l'Sonme au 4 ed juillet 1920 pi défunctè à Anmien au 1er d'août 1989. 

== Biografie ==

René Debrie il est éléve ach lycée Lakanal à Sceaux pi i porsuit dz étruques supérieures à l'Sorbonne. Tout in préparant s'licince ed lettes qu'i réussit in 1944, il est aide-bibliothécaire à l'ville ed Sceaux. I réussit sin DES in 1948. Ed 1945 à 1957, il est toutéoute professeu d'collège à Orléans, Versailles, Bruay-in-Artois pi Albert. I soutient s'thèse ed doctorat un 1960. In 1958, il est professeu ach lycée mixte d'Anmien. In 1972, il inte din chl inchimint supérieur conme moète-assistant à chl IUT d'Anmien. Il est moète ed conférinces in 1975, professeu in 1979, professeu émérite in 1988. Conme de jusse, il est itou, in 1977, din l'étchipe d'inchignants d'ell unitè d'valeur "Langue et culture picardes" aroutèe par Jacqueline Picoche. Il y forme tindi douze ains edz étudiants d'prumier cyc.
In mînme temps, dré hés ènnèyes 1946-1947, i treule tout l'Somme, aveuc l'éyude d'es fanme Jeannine, in cachant apré tous chés mots pi chés traditions d'Picardie. Au début d'chés ènnèyes 1980, i dit à [[François Beauvy]] : "J'm'otchupe d'el Sonme, vous d'l'Oèse. Tout hés deux o fsont d'el boinne ouvrage". René Debrie il est ch'prumier à rassanner autant d'mots pi à in foère des monchés d'lexiques qui sront publiès d'1961 à 1983. In 1966, i met à plache ll'association picarde [[Eklitra]] aveuc deux ainmis : ch'poète [[Pierre Garnier]] pi un escrétaire administratif ed chés Archives départemintales d'el Sonme, René Vaillant. Cheule association alle o dusqu'à quate chints "éklitreus" vérs 1978-1980. I met in route itou ech "Centre d'études picardes" à ll'univarsitè pi il in sro ch'peursidint dusqu'à s'mort in 1989. René Debrie il o, in plus, incitè ch'qu'on pourroèt appler des "discipes" din l'mesure d'où qu'il o incouragè trébin d'joinnes pi d'moins joinnes à foère des lexiques, pi poè dasseurmint in Picardie. Es "méthode phonétique" por écrire ech picard, maginèe à partir ed chelle d'Edouard Paris, a li o valu gramin d'critiques. Mais cheule tintative ed René Debrie, si alle o tè mal comprinse par el plupart ed chés picardisants, a li inlève mie ses grandes qualitès. Sin traveil ed linguistique pi d'lexicographie - sans oblier l'toponymie pi ll'onomastique - i reste considérabe.           

== OEuves ==

* Lexique picard des parlers nord-amiénois, Arras, Société de dialectologie picarde, 1961, 198 p. et sup. de 96 p., 1965
* Lexique picard des parlers ouest-amiénois, Amiens, Centre d'études picardes, 1975, 424 p.
* Lexique picard des parlers sud-amiénois, Amiens, Eklitra, 1979, 252 p.
* Lexique picard des parlers est-amiénois, Amiens, Centre d'études picardes, 1983, 153 p.

* ''Eche pikar bèl é rade'' (Le picard vite et bien - Le picard selon les parlers de l'Amiénois), avec deux cassettes, Paris, Omnivoix, 1983, 208 p. 
* ''Le Verbe dans les parlers picards de l'Amiénois'', Amiens, [[Éklitra (achochénison)|Éklitra]], 2001
* ''Toponymie d'Albert'', Amiens, [[Éklitra (achochénison)|Éklitra]], 1996
* ''Comm'-y-serre Gueuvernon'', Amiens, [[Éklitra (achochénison)|Éklitra]], 1989
* ''Lexique français-picard élaboré à partir des parlers de l'Amiénois'', Bibliothèque municipale d'Amiens, 1989
* ''Le Secret des mots picards, recherches étymologiques'', Amiens, Université de Picardie, 1989
* ''La Fable dans la littérature picarde'', illustrations de Vincent Gaudefroy, Centre d'études picardes, Université de Picardie, 1988
* ''Répertoire de surnoms picards dans la Somme au XIXe siècle'', Amiens, Université de Picardie, 1988
* ''Contribution à un corpus des noms de marques'', Amiens, Centre d'études de la langue des affaires, 1987
* ''Hydronymie de la Somme'', Amiens, Université de Picardie, 1987
* ''Bibliographie d'ethnologie picarde'', Amiens, Université de Picardie, 1985
* ''Glossaire du moyen picard'', Amiens, Université de Picardie, 1984
* ''Bibliographie de dialectologie picarde'', Amiens, Université de Picardie, 1982
* ''Jacques Croédur : héros légendaire abbevillois'', C.R.D.P. d'Amiens, 1980
* ''Un auteur picard mal connu, Joseph Crinon : 1877-1956'', Amiens, Archives départementales de la Somme, 1979
* ''Pratiques agricoles ancestrales dans le pays de Somme : étude dialecto-folklorique'', C.R.D.P. d'Amiens, 1978
* ''Édouard Paris, un érudit picard émérite'' (avec Michel Crampon), C.R.D.P. d'Amiens, 1977 
* ''Un poème gothique : la Romance du [[Le Hamel (Oése)#La légende du Sire de Créquy|Sire de Créqui]], une énigme littéraire picarde'' (aveuc [[Pierre Garnier]]), C.R.D.P. d'Amiens, 1976
* ''Répertoire des noms de famille de la Somme en 1849'', avec René Boyenval et René Vaillant, Amiens, [[Éklitra (achochénison)|Éklitra]], 1972
* ''[[Hector Crinon]] : étude littéraire et lexique de sa langue'' (aveuc [[Pierre Garnier]]), Amiens, [[Éklitra (achochénison)|Éklitra]] 1970
* ''Recherches sur les noms de plantes et les noms d'insectes dans les parlers de la région d'Amiens'', C.R.D.P. d'Amiens, 1969
* ''Corpus des lieux-dits cadastraux de la Somme'', Amiens, C.R.D.P., 1964
* ''Dictionnaire des noms de famille d'Albert (autrefois Ancre), 1178-1952'', Arras, Archives du Pas-de-Calais, 1960

==Es collaboration à dz ouvrages==
* ''La Picardie'', Paris, Ed. d'Organisation, 1981.
* ''La forêt invisible - Au nord de la littérature française, le picard'', Amiens, Ed. des Trois Cailloux, 1985.
* Contribution à l'établissement de la "Bibliographie picarde" pour l'ouvrage de W. von Wartburg, Keller et Geuljans, ''Bibliographie des dictionnaires patois'', Genève, Ed. Droz, 1969.

==Live su René Debrie==
''Source picarde - Hommage à René Debrie'', Amiens, Centre d'études picardes, 1992, 234 p. Din chl ouvrage-lo, y o l'bibliographie d'tous chés lives pi d'chés artics à René Debrie (p. 13-27).

== Loïens intarnètes ==
* [http://www.somme.fr/var/storage/original/application/6b2704792546be4603ab8b606f15f34a.pdf debrie.pdf]
* [http://www.u-picardie.fr/~LaboCEP/publications.htm  publications.htm ]

{{DEFAULTSORT:Debrie, René}}

[[Catégorie:Langue]]

[[fr:René Debrie]]