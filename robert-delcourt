'''Robert Delcourt''', autérmint dit '''Franc-Borégne''', (1902-1967) l’est un écrivin pi auteu d’téïate berche d’lingue picarte. Il est né à [[Quaregnon]] l’ 19 éd janvié 1902.  Il est   mort l’ 29 d’juillet 1967 à [[Frameries]]. 

S’père il étôt bouveleu din chés bouviaus dés mines d’carbon. Robert Delcourt il o écrit   ''Les Mestiers d'fosses'' dou i pérle éd sin père :  « li, qui ma moustré l'doit qu'mégne eyé fait intrevî qu'a force de courâche et d’volinté, d’pourrôs vir el' soleil t'au long du d’joû. » .

Franc-Borégne il est teknicien et pi i foait dés dessins pou chés ''Ateliers de Construction Électrique de Charleroi'' (A.C.E.C.). 
 

Pendant l’ sgonde djérre mondiale, ses pièches sont interdites par chés nazis mais il sont juées quant meume au profit éd chés  prisongniés éd djerre.

Franc-Borégne  foait partie d'un groupe éd résistants d’ [[Quévy-l’Petit]] (groupemint G). Il est mimbe du secteur B del' armèe s’crète. 

==Echl écrivin ==

* prumiés poémes écrits in 1921. 
* il écrit des croniques aveuc humour din ch’jornal ''Le Farceur''  (1922/1956).

* A 21 ans Robert Delcourt écrit ''Contes au pied du terril'' dsous ech pseudo éd Franc-Borégne 

:;Pièches éd téïate

* ''Victor el' coulonneux'' créé à Quaregnon l’ 3 d’ octobe 1930.
* ''Maison hantée'',  (1932). 
* ''El Régiment d'Passage'' (1933), 
* ''Sylvégne et Toria'' (1935), 
* ''Torteyon à l'ONU'' (1938),  
* ''Gné d'chance'' (1938), 
* ''Es' n'onque" du midi'' (1941), 
* ''El Famye Firgenle'' (1948), 
* ''El Mariage de Marinette'' (1950). 

Pusieurs comédies musicales sreont juées din ch’ Borinage pèr chés troupes dés ''Tournées Franc-Borégne'' qu'il aveut fondées in 1928.

Franc-Borégne il o créé in 1961 el  érvue ''Terre Wallonne'' aveuc [[Roland Delattre]], frère dech fondateu du ''Farceur'' (Léon Delattre). Chol érvue al est  érconnue conme eune source pure éd l'ésprit dialectal del ouest du [[Hénau]].     
 
== Bibliografie ==
* '''''Victor el coulonneux''''',  ''Comédie musicale walonne in troés actes'' (aveuc P.-J. Rousseau), L. Delattre-Moreau, Boussu, (1932)
* pusieurs pièches sont parues din l’gazète ''Le Farceur''

== Notes pi référinches==
* Service d'Histoire de la Langue Française et d'Histoire de la Linguistique de l’ ULB (  dsous l'gouvérne du Professeur Droixhe [http://www.ulb.ac.be/] -   " Ménage "  ).

{{DEFAULTSORT:Delcourt, Robert}}

[[Catégorie:Écrivin‎ in picard]]
[[Catégorie:Dramaturge]]