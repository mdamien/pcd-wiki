{{Conmune|nomcommune=Saint-Fuschien
|armoiries = Blason Saint-Fuscien.svg
|armoiries-desc = #Héraldique
|région=[[Picardie]]
|département=[[Sonme (départémint)|Sonme]]
|arrondissement=[[Anmien]]
|canton=[[Bofe]]
|insee=80702
|cp=80680
|maire= Dominique de Witasse Thézy
|mandat= élu in marche 2008
|intercomm=Conmunauté d'ramòÿmint Anmyin Métropole
|longitude= 2.315555555
|latitude= 49.8383333333
|alt moy= 108 m
|alt mini= 38 m
|alt maxi= 113 m
|hectares= 992
|km²= 9,92
|sans= 874
|date-sans= 2006
|dens= 88|}}




'''Saint-Fuschien''' est eune conmeune picarde, située dins ch' départmint del [[Sonme (départémint)|Sonme]] et pi dins el région[[Picardie|Picardie]].

==Djéografi==


==Histoère==

'''Por écmincher, cminchons per chu cminchmint:'''

Si o volez connoaite echl’origine dech village, o l’savez, chés gins dech prehistoère is ont broéyé chés silex por foaire ches otius. (civilisation acheuléenne , -300 000 à -90 000 av JC).

Apreu, chés “celtes” étoait ichi. Chés “Celtes-Berges” din ch’poaiyis ch’étoait ches Ambiani.
In 57 av JC, echt’énée-lo, Cesar y o chambutché ech poéyis gauloés-belges pi ch’est conme o qu’y sont dvnus des gallo-romains<ref>''Histoire des Gaules'', C. Delaplace et J. France, A Colin Ed (1995)</ref>.  A ch’momint-lo, unne voée romaine Samarobriva(Anmien)-Lutèche(Paris) carie ches gins per no bout.

'''Ch’mértyr d’Fuschien:'''

In 3° sieke, ches chrétiens  Fuscianus pi Victoris vnoaient d’Rome. I s’o mis in cmin aveuc sin halot pi sin saclet por évnir évingeliser ches Morins. I avoait dzoin d’sinctifier chés païens.

In 303, Victoric pi Fuschien i sont din ch’village d’Sama (Sains-in-Amiénoés) din ch’moaison d’Gentien.
Ach’momint-lo, chés chrétiens etoaite percétchuté par ches romains. Ch’préfet romain Rictiovarus, pro li, un boin chrétien, ch’etoait un chrétien défuncté. Ch’11 décimbe 303, chés chinturions i ont copé ch’co d’Fuschien pi d’Victoric din ches bos.

'''El léginde d’saint Fuschien:''' 
 
I y o unne vieille léginde qu’o rtreuve din chés écrivures dches moénes.  Fuschien pi Victoric, is ont rvnu à sains aveuc el tète din leu bros. N’est mie creuyabe echl histoére-lo. <ref>-a- ''Actes inédits des saints martyrs Fuscien, Victoric et Gentien'',  Charles Salmon  in  Mémoires de la Société d'Archéologie du Département de la Somme . Tome XVIII -   imprimerie Lemer-Amiens, (1861) . -b-  ''Vie des Saints pour tous les jours de l'année'', Abbé L. Jaud,  Tours, Mame, (1950)</ref>. Bié seur, parsonne i n’sairo mie jamoais si ch’est vrai.
Parsonne i n’savoait mie pu d’où qu’ch’est qu’iz étoait’t chés rliques.

In 6° sieke,  ch’tchuré Lupicin o traché, déheutè pi rtreuve ches luisets d’ches 3 mèrtyrs.
Edpi ch’temps lo chés pélérins i s’in vont vir ch’tombe d’echti qu’oz appeloait achteur saint Fuschien.
Chés pélérins iz ont cminché à rabziner, per bégnotées, por s’ertcheuiller dvant ch’tombe.
I n’in vnoait tellemint qu’il o follu rélerdjir ch’capelle et pi apreu oz o foait unne abaïe. Is ont cminché per coper ches abes. Is ont foait trondler à coeups d’tchuignies tous ches bieux abes.

'''El abaïe d’Saint-Fuschien-à-Bos pi ch’cminchemint dech village:''' 

Aveuc ch’monastère d’Saint-Fuschien-à-Bos, oz o atampi des moaisons. Ches neurminds, is ont broéyé ch’monastère in 860. is ont bouté l’fu à ch’monastère.
Ch’est quasimint deux chints ans pu tèrd, in 1105, ch’comte d’Anmien (Enguerrand d’Boves,  1042-1116) baille el monnoèe por chl'[[abaïe d'Saint Fuschien|abaïe d'Saint Fuschien]] qu’est rabistotché pa ches bénédictins. 
A chl’innée 1648, el réforme d’Saint Maur est foaite din chl'abaïe. El moaison mère dechs Mauristes étoét à Paris pi is foaoètte unne vie monastique fidèle à Saint Benoit. Ach’ tans, el moaison dechl’abé (achteure « catieu d’Saint-Fuschien ») est rabistotché. Chl'église del abaïe sert por ech culte din ech vilage pi ches moinnes foaitte chl'école por ches tiots éfants. <ref>Charles Salmon, ''Notice historique sur l'ancienne abbaye et le village de Saint-Fuscien-au-Bois, près Amiens'',  Lenoël-Hérouart Imprimeur - Amiens (1857)</ref>. 

El congrégation bénédictine d’ Saint Maur est rassatché a ch’tim del révolution in 1790. Ches habitants foaitte unne pétition in avri 1791 por garder leu église pi chl‘école[1], més el nacion viendoètte l'abaïe. Ches acateus, qué déberlindjage qu’is ont-ti foait din chl’abaïe. Qué touillage! Ech vilage est sin église pi à chl’innée 1820, unne capèle est foait din unne vieille cinse[2].

A chl’innée 1825, ech père Lardeur (1776-1863) acate chl'abaïe por foaire unne école dches Frères d’Saint Joseph. Echs écoles del congrégation étoét vertillante ach tin Napoléon III mès unne afoaire din chl'école d’Cîteaux à chl’an 1888 a arté el congrégation dches Frères d’Saint Joseph <ref>Revue d'histoire de l'Eglise de France, E. Baratay, 1998, vol 85, n° 213, p. 299</ref>. Is vindoètte ches batimints dech couvint à un acateu particulier.

Achteure, i ene a tojors lo que el moaison dechl’abé (lonmé "ch’catieu" ) pi un tiot batimint dech vieille abaïe d’Saint-Fuschien-à-Bos.

'''ch’village d’Saint-Fuschien pi ches djerres'''<ref>G Bacquet, ''Les batailles de la Somme'', Le courrier-picard-CA-Somme Ed, (1980)</ref>:

Ches neurminds, is ont broéyé ch’monastère in 860 pi in 925. is ont bouté l’fu à ch’monastère. Ch’fière monastère, ech n’étoait pu qu’un mont d’ruinnes pi d’chinnes feumantes.
Apreu chés ravages d’chés Neurmands,  in est in plein tchoeur d’el Djerre ed Chint Ans. Toute s’in vo à l’berdandouille. In Picardie conme tout partoute, chés seigneurs i n’décessoait’t poin d’es foaire el djerre.

Ch’[[traité de Troyes|traité de Troyes]] in 1420 o baillé ch’poei à ches Bourdjignons. In 1470, Louis XI attaque ches Bourguignons d’Charles-le-Téméraire pi ches djerres durent plusieurs années. In 1472, ches bourdjignons is avoait’t défustiné, démanglé et pi bouté l’fu à el abaïe d’Saint-Fuschien-à-Bos. Aveuc ch’traité d’Picquigny intre Louwis XI pi Doère IV d'Ingueltère (1475) et pi  el mort d’Charles-le-Téméraire (1477), Saint-Fuschien est rvnu din ch’royaume d’Franche.

Pindant el djerre d’ 1870-71, ches prussiens i attatche’te Anmyin. Unne ligne (environ 9 km)  est constituée par 12 ouvrages de défense reliés par des tranchées et passe par Saint-Fuschien (côte 102). Ch’ village d’Saint-Fuschien est alors otchupé par ches Prussiens. In novimbe 1870, il y o d’violents combats pi ch’est conme o qu’Anmyin tombe ch’28 d’novimbe.

Pindant la première djerre mondiale, ch’quate d’août mile-neu-chint-quatore, les alemans entrent en Bergike. El VI° armée d’Joffre n’ put poin empêcher qu'Anmyin tombe ch’31 d’aout. Ch’front est  à Saint-Fuschien. Des pièces d'artillerie françaises, il sont dins ch’bos dech’village et pi ch’Montjoie (côte 102) est ché agés d’ combats. Des moaisons d’Saint-Fuschien sront démanglés. El VI° armée vo à Montdidier. Ch’12 d’sectimbe 1914,  Anmyin est défrunmé

Des moaisons i sont broéyées in 1940 pindant ch’l'attatche del’armée alemande. Ch’5 d’join 1940, unne violente attatche alemane s’foait d’Dury à Boves. Des gins d’Saint-Fuschien qu’ avoai’te vu leu moaison démanglé in 1914 is vont trouvoér à nouveau leu moaison broéyée quante is vont rvénir dech l'exode. In  aout-sectimbe 1944, ch’village est défrunmé pa ches troupes alliées.

'''El vie dches gins d’Saint-Fuschien'''

Pindant ch’18° sièke pi ch’19° sièke, plusieurs familles dech village is sont des keupeux d’velours. 
In 1847, des vakes hollandaises, il sont alvées à Saint-Fuschien<ref>Charles Salmon, “''De la race bovine hollandaise, ou notice sur les animaux de cette race, acclimatée à Saint-Fuscien depuis 1847''” E. Yvert Ed, Amiens (1855) in Catalogue de la bibliothèque communale d'Amiens, page 449</ref>.  Au début du XX° sièke, il y avoait unne culture d'orchidée, créée par ch’moaire d’Saint-Fuschien (monsieur Graire moaire d’1904 à 1919).

== Notes pi  référenches ==
<references/>

1.	↑ Histoire des Gaules, C. Delaplace et J. France, A Colin Ed (1995) 

2.	↑ -a- Actes inédits des saints martyrs Fuscien, Victoric et Gentien, Charles Salmon in Mémoires de la Société d'Archéologie du Département de la Somme . Tome XVIII - imprimerie Lemer-Amiens, (1861) . -b- Vie des Saints pour tous les jours de l'année, Abbé L. Jaud, Tours, Mame, (1950) 

3.	↑ Charles Salmon, Notice historique sur l'ancienne abbaye et le village de Saint-           Fuscien-au-Bois, près Amiens, Lenoël-Hérouart Imprimeur - Amiens (1857) 

4.	↑ Revue d'histoire de l'Eglise de France, E. Baratay, 1998, vol 85, n° 213, p. 299 

5.	↑ G Bacquet, Les batailles de la Somme, Le courrier-picard-CA-Somme Ed, (1980) 

6.      ↑ Charles Salmon, “De la race bovine hollandaise, ou notice sur les animaux de cette race, acclimatée à Saint-Fuscien depuis 1847” E. Yvert Ed, Amiens (1855) in Catalogue de la bibliothèque communale d'Amiens, page 449


== Héraldique ==


{| class="wikitable" width="100%"
! width="110" | Image 
! blasonemint
|- valign=top
|align=center | [[Image:Blason Saint-Fuscien.svg|100 px]]
| '''Saint-Fuschien'''
''D'azur aux troés kevrons d'argint aveuc troés étoéles d'or.''
|}



==Aménistrachon==



''' ''Lisse d'chés mayeus'' '''

{| width="80%" cellpadding="3"
| ''' Début '''
| ''' fin '''
| ''' Idintité '''
|-
| ''' '''             
|
|
|-
| marche 2008             
| ...
|Dominique de Thézy
|-
| marche 2001             
| 2008
|Richard Magnaud
|-
|  ?            
| marche 2001
|Elie Ducrocq
|-
|}

Aveuc Dury pi Sains-in-Amiénoés, Saint-Fuschien est jumelé à el vile d'Bessenbach in Alemane.



==Démografie==
{{Démografie|1962 = 363|1968 = 431|1975 = 687|1982 = 1026|1990 = 1031|1999 = 966|2004 = 903|

sins doubes comptes in 1962}}

source = INSEE (vir : [http://www.recensement.insee.fr/RP99/rp99/co_navigation.co_page?nivgeo=C&codgeo=80702&theme=ALL&typeprod=ALL&lang=FR&quelcas=LISTE Saint-Fuschien su ch'chite éd l'Insee] ).



==Agès pi monumints==

* Église : Ravagée par un incendie criminel in févrié 2005, ch'est en cours de restauration in 2008.
[[Image:Saint-Fuscien restauration église 1.jpg|thumb|center|L'édifice incendié est désormais muni d'un clocher en charpente (Vue de l'avancée des travaux de restauration en février 2008).]]

* catieu (logis abbatial - XVIII° sièke) pi restes del' abaïe

==Vir auchi==

::* [[Conmunes del Sonme|Conmunes del Sonme]]
::* [[abaïe d'Saint Fuschien|abaïe d'Saint Fuschien]]


== Notes pi référinches ==
<references/>

== Loïens intarnètes ==
* [http://www.mairie-saint-fuscien.fr/index.html?idr=18 Chite munichipal ofichiel]
* [http://clochers.org/Fichiers_HTML/Accueil/Accueil_clochers/80/accueil_80702.htm Clochers.org], <small>proposant (en février 2008) 4 vues antérieures aux travaux de restauration.</small>
* [http://www.ign.fr/affiche_rubrique.asp?rbr_id=1087&CommuneId=75337 Saint-Fuschien su ch'chite éd l'Institut géographique national]



[[Category:vilache picard]]
[[category:Conmunes del Sonme]]

[[ca:Saint-Fuscien]]
[[ceb:Saint-Fuscien]]
[[en:Saint-Fuscien]]
[[es:Saint-Fuscien]]
[[fr:Saint-Fuscien]]
[[it:Saint-Fuscien]]
[[nl:Saint-Fuscien]]
[[pl:Saint-Fuscien]]
[[pt:Saint-Fuscien]]
[[uk:Сен-Фюсьян]]
[[vi:Saint-Fuscien]]
[[vo:Saint-Fuscien]]
[[war:Saint-Fuscien]]