{{Conmune|nomcommune=Saint-Fuschien
 | image              = 
 | image-desc         = 
 | armoiries-taille   = 80
 | logo               = 
 | logo-desc          = 
 | logo-taille        = 
|armoiries = Blason Saint-Fuscien.svg
|armoiries-desc = #Héraldique
|région=[[Picardie]]
|département=[[Sonme (départémint)|Sonme]]
|arrondissement=[[Anmien]]
|canton=[[Bofe]]
|insee=80702
|cp=80680
|maire= Dominique de Witasse Thézy
|mandat= élu in marche 2008
|intercomm=Conmunauté d'ramòÿmint Anmyin Métropole
|longitude= 2.315555555
|latitude= 49.8383333333
|alt moy= 108 m
|alt mini= 38 m
|alt maxi= 113 m
|hectares= 992
|km²= 9,92
|sans= 874
|date-sans= 2006
 | aire-urbaine       = 
 | date-aire-urbaine  = 
 | nomhab             = 
 | siteweb            = 
 | géoloc-département = Picardie
|dens= 88|}}

'''Saint-Fuschien''' (in frinsé ''Saint-Fuscien'')ch'est eune conmeune picarte, située din ch' départmint del [[Sonme (départémint)|Sonme]] et pi din l' région [[Picardie|Picardie]].

==Jourgrafie==


==Histoère==

'''Por écmincher, cminchons pèr chu cminchmint:'''

Si o volez connoaite echl’origine dech village, o l’savez, chés gins dech prehistoère is ont broéyé chés silex por foaire chés otius. (civilisation acheuléenne , -300 000 à -90 000 av JC).

Apreu, chés “celtes” is étoaitte ichi. Chés “Celtes-Berges” din ch’poaiyis ch’étoait chés Ambiani.
In 57 av JC, echt’énée-lo, César y o chambutché ech poéyis gauloés-belges pi ch’est conme o qu’y sont dvnus des gallo-romains<ref>''Histoire des Gaules'', C. Delaplace et J. France, A Colin Ed (1995)</ref>.  A ch’momint-lo, unne voée romaine Samarobriva (Anmien) - Lutèche (Paris) carie chés gins pèr no bout.

'''Ch’mértyr d’Fuschien:'''

Ach 3° sieke, chés chrétiens  Fuscianus pi Victoris vnoaitte d’Rome. I s’o mis in cmin aveuc sin halot pi sin saclet por évnir évingéliser chés Morins. Il avoait dzoin d’sinctifier chés païens.

In 303, Victoric pi Fuschien i sont din ch’village d’Sama ([[Sains-in-Anmiénoé]]) din ch’moaison d’Gentien.
Ach’momint-lo, chés chrétiens étoaite percétchuté par chés romains. Ch’préfet romain Rictiovarus, pour li, un boin chrétien, ch’étoait un chrétien défuncté. L’ 11 déchimbe 303, chés chinturions is ont copé ch’co d’Fuschien pi d’Victoric din chés bos.

'''El léginde d’saint Fuschien:''' 
 
I y o unne vieille léginde qu’o rtreuve din chés écrivures d'chés moénes.  Fuschien pi Victoric, is ont rvnu à sains aveuc el tète din leus bros. N’est mie creuyabe echl histoére-lo. <ref>-a- ''Actes inédits des saints martyrs Fuscien, Victoric et Gentien'',  Charles Salmon  in  Mémoires de la Société d'Archéologie du Département de la Somme . Tome XVIII -   imprimerie Lemer-Amiens, (1861) . -b-  ''Vie des Saints pour tous les jours de l'année'', Abbé L. Jaud,  Tours, Mame, (1950)</ref>. Bié seur, parsonne i n’sairo mie jamoais si ch’est vrai.
Parsonne i n’savoait mie pu d’où qu’ch’est qu’iz étoait’t chés érliques.

Ach 6° sieke,  ch’tchuré Lupicin o traché, déheutè pi rtreuvé chés luisets d’chés 3 mèrtyrs.
Édpis ch’temps lo chés pélérins i s’in vont vir ch’tombe d’echti qu’oz lonme achteure saint Fuschien.
Chés pélérins iz ont cminché à rabziner, per bégnotées, por s’ertcheuiller dvant ch’tombe.
I n’in vnoait tellemint qu’il o follu rélerdjir ch’capelle et pi apreu oz o foait unne abaïe. Is ont cminché per coper ches abes. Is ont foait trondler à coeups d’tchuignies tous ches bieux abes.

'''El abaïe d’Saint-Fuschien-à-Bos pi ch’cminchemint dech village:''' 

Aveuc ch’monastoère d’Saint-Fuschien-à-Bos, oz o atampi des moaisons. Chés neurminds, is ont broéyé ch’monastoère in 860. is ont bouté l’fu à ch’monastoère.
Ch’est quasimint deux chints ans pu tèrd, in 1105, ch’comte d’Anmien (Enguerrand d’Boves,  1042-1116) baille el monnoèe por chl'[[abaïe d'Saint Fuschien|abaïe d'Saint Fuschien]] qu’est rabistotché pa chés bénédictins. 
A chl’innée 1648, el réforme d’Saint Maur est foaite din chl'abaïe. El moaison mère dechs Mauristes étoét à Paris pi is foaoètte unne vie monastique fidèle à Saint Benoit. Ach’ tans, el moaison dechl’abé (achteure « catieu d’Saint-Fuschien ») ale est rabistotché. Chl'église del abaïe sert por ech culte din ch' vilage pi chés moinnes foaitte chl'école por chés tiots éfants. <ref>Charles Salmon, ''Notice historique sur l'ancienne abbaye et le village de Saint-Fuscien-au-Bois, près Amiens'',  Lenoël-Hérouart Imprimeur - Amiens (1857)</ref>. 

El congrégation bénédictine d’ Saint Maur est rassatché à ch’tim del révolution in 1790. Chés habitants foaitte unne pétition in avri 1791 por garder leu église pi chl‘école[1], mais el nacion vindoètte l'abaïe. Chés acateus, qué déberlindjage qu’is ont-ti foait din chl’abaïe. Qué touillage! Ech vilage est sans église pi à chl’innée 1820, unne capèle est foait din unne vieille cinse[2].

A chl’innée 1825, ech père Lardeur (1776-1863) acate chl'abaïe por foaire unne école d'chés Frères d’Saint Joseph. Echs écoles del congrégation étoét vértillante ach tin Napoléon III mais unne afoaire din chl'école d’Cîteaux à chl’an 1888 a arté el congrégation d'chés Frères d’Saint Joseph <ref>Revue d'histoire de l'Eglise de France, E. Baratay, 1998, vol 85, n° 213, p. 299</ref>. Is vindoètte chés batimints dech couvint à un acateu particulier.

Achteure, i ene a tojors lo que el moaison dechl’abé (lonmé "ch’catieu" ) pi un tiot batimint dech vieille abaïe d’Saint-Fuschien-à-Bos.

'''ch’village d’Saint-Fuschien pi ches djerres'''<ref>G Bacquet, ''Les batailles de la Somme'', Le courrier-picard-CA-Somme Ed, (1980)</ref>:

Ches neurminds, is ont broéyé ch’monastère in 860 pi in 925. is ont bouté l’fu à ch’monastère. Ch’fière monastère, ech n’étoait pu qu’un mont d’ruinnes pi d’chinnes feumantes.
Apreu chés ravages d’chés Neurmands,  in est in plein tchoeur d’el Djerre ed Chint Ans. Toute s’in vo à l’berdandouille. In Picardie conme tout partoute, chés seigneurs i n’décessoait’t poin d’es foaire el djerre.

Ch’[[traité de Troyes|traité de Troyes]] in 1420 o baillé ch’poei à ches Bourdjignons. In 1470, Louis XI attaque ches Bourguignons d’Charles-le-Téméraire pi ches djerres durent plusieurs années. In 1472, ches bourdjignons is avoait’t défustiné, démanglé et pi bouté l’fu à el abaïe d’Saint-Fuschien-à-Bos. Aveuc ch’traité d’Picquigny intre Louwis XI pi Doère IV d'Ingueltère (1475) et pi  el mort d’Charles-le-Téméraire (1477), Saint-Fuschien est rvnu din ch’royaume d’Franche.

Pindant el djerre d’ 1870-71, ches prussiens i attatche’te Anmyin. Unne ligne (environ 9 km)  est constituée par 12 ouvrages de défense reliés par des tranchées et passe par Saint-Fuschien (côte 102). Ch’ village d’Saint-Fuschien est alors otchupé par ches Prussiens. In novimbe 1870, il y o d’violents combats pi ch’est conme o qu’Anmyin tombe ch’28 d’novimbe.

Pindant la première djerre mondiale, ch’quate d’août mile-neu-chint-quatore, les alemans entrent en Bergike. El VI° armée d’Joffre n’ put poin empêcher qu'Anmyin tombe ch’31 d’aout. Ch’front est  à Saint-Fuschien. Des pièces d'artillerie françaises, il sont dins ch’bos dech’village et pi ch’Montjoie (côte 102) est ché agés d’ combats. Des moaisons d’Saint-Fuschien sront démanglés. El VI° armée vo à Montdidier. Ch’12 d’sectimbe 1914,  Anmyin est défrunmé

Des moaisons i sont broéyées in 1940 pindant ch’l'attatche del’armée alemande. Ch’5 d’join 1940, unne violente attatche alemane s’foait d’[[Dury]] à [[Bofe]]. Des gins d’Saint-Fuschien qu’ avoai’te vu leu moaison démanglé in 1914 is vont trouvoér à nouveau leu moaison broéyée quante is vont rvénir dech l'exode. In  aout-sectimbe 1944, ch’village est défrunmé pa ches troupes alliées.

'''El vie dches gins d’Saint-Fuschien'''

Pindant ch’18° sièke pi ch’19° sièke, plusieurs familles dech village is sont des keupeux d’velours. 
In 1847, des vakes hollandaises, il sont alvées à Saint-Fuschien<ref>Charles Salmon, “''De la race bovine hollandaise, ou notice sur les animaux de cette race, acclimatée à Saint-Fuscien depuis 1847''” E. Yvert Ed, Amiens (1855) in Catalogue de la bibliothèque communale d'Amiens, page 449</ref>.  Au début du XX° sièke, il y avoait unne culture d'orchidée, créée par ch’moaire d’Saint-Fuschien (monsieur Graire moaire d’1904 à 1919).

== Notes pi  référenches ==
<references/>


== Héraldique ==


{| class="wikitable" width="100%"
! width="110" | Image 
! blasonemint
|- valign=top
|align=center | [[Image:Blason Saint-Fuscien.svg|100 px]]
| '''Saint-Fuschien'''
''D'azur aux troés kevrons d'argint aveuc troés étoéles d'or.''
|}



==Aménistrachon==
{{ÉluDébut |Titre= Liste des maires successifs}}
{{Élu |Début= mars 2008 |Fin=      |Identité= Dominique de Thézy  |Parti=''Nouvieu Chinte''  |Qualité=''- ''  }}
{{Élu |Début= marche 2001 |Fin= 2008 |Identité= Richard Magnaud  |Parti=|Qualité=''- ''  }}
{{Élu |Début= ??? |Fin=2001 |Identité= Elie Ducrocq  |Parti=|Qualité=''- ''  }}
{{Élu |Début= ... |Fin= ... |Identité= ...  |Parti=''...''  |Qualité=''- ''  }}
{{Élu |Début= 1904 |Fin= 1919 |Identité= Graire  |Parti= ...  |Qualité=''- ''  }}
{{ÉluDonnées}}
{{ÉluFin}}

Aveuc [[Dury]] pi [[Sains-in-Amiénoés]], Saint-Fuschien est jumelé à el vile d'Bessenbach in Alemane.



==Démografie==
{{Démografie|1962 = 363|1968 = 431|1975 = 687|1982 = 1026|1990 = 1031|1999 = 966|2004 = 903|

sins doubes comptes in 1962}}

source = INSEE (vir : [http://www.recensement.insee.fr/RP99/rp99/co_navigation.co_page?nivgeo=C&codgeo=80702&theme=ALL&typeprod=ALL&lang=FR&quelcas=LISTE Saint-Fuschien su ch'chite éd l'Insee] ).

==Agès pi monumints==

* Église : Ravagée par un incendie criminel in févrié 2005, ale o té rouverte l' 11 ed déchinbe 2008.

Jean Alluard (ésculpteu) il o foait ech c'min d'croé, l'éstatue céphalophore d'Saint Fuschien et pi ech dome du tabernacle. [[Alain Mongrenier]] pi Claude Barre is ont foait chés vitraux. Mme Carre al o réstauré l'autel (18° sièke).

[[Image:Saint-Fuscien restauration église 1.jpg|thumb|center|L'église in 2008 pindant chés travaux.]]

* catieu (logis abbatial - XVIII° sièke) pi restes del' abaïe

==Echl'aréoport d'Saint-Fuschien à ch'Montjoie==

D'1899 à 1935, il y avoait un terrain pour chés avions à ch'Montjoie. La ''section d'aviation légère de l'aéroclub de Picardie'' al avoait echl'aréoport lo.

==Vir auchi==

::* [[Conmunes del Sonme|Conmunes del Sonme]]
::* [[abaïe d'Saint Fuschien|abaïe d'Saint Fuschien]]


== Notes pi référinches ==
<references/>
1.	↑ Histoire des Gaules, C. Delaplace et J. France, A Colin Ed (1995) 

2.	↑ -a- Actes inédits des saints martyrs Fuscien, Victoric et Gentien, Charles Salmon in Mémoires de la Société d'Archéologie du Département de la Somme . Tome XVIII - imprimerie Lemer-Amiens, (1861) . -b- Vie des Saints pour tous les jours de l'année, Abbé L. Jaud, Tours, Mame, (1950) 

3.	↑ Charles Salmon, Notice historique sur l'ancienne abbaye et le village de Saint-           Fuscien-au-Bois, près Amiens, Lenoël-Hérouart Imprimeur - Amiens (1857) 

4.	↑ Revue d'histoire de l'Eglise de France, E. Baratay, 1998, vol 85, n° 213, p. 299 

5.	↑ G Bacquet, Les batailles de la Somme, Le courrier-picard-CA-Somme Ed, (1980) 

6.      ↑ Charles Salmon, “De la race bovine hollandaise, ou notice sur les animaux de cette race, acclimatée à Saint-Fuscien depuis 1847” E. Yvert Ed, Amiens (1855) in Catalogue de la bibliothèque communale d'Amiens, page 449


== Loïens intarnètes ==
* [http://www.mairie-saint-fuscien.fr/index.html?idr=18 Chite munichipal ofichiel]
* [http://clochers.org/Fichiers_HTML/Accueil/Accueil_clochers/80/accueil_80702.htm Clochers.org]
* [http://www.ign.fr/affiche_rubrique.asp?rbr_id=1087&CommuneId=75337 Saint-Fuschien su ch'chite éd l'Institut géographique national]

[[Category:vilache picard]]
[[category:Conmunes del Sonme]]

[[ca:Saint-Fuscien]]
[[ceb:Saint-Fuscien]]
[[en:Saint-Fuscien]]
[[es:Saint-Fuscien]]
[[eu:Saint-Fuscien]]
[[fr:Saint-Fuscien]]
[[it:Saint-Fuscien]]
[[la:Saint-Fuscien]]
[[mg:Saint-Fuscien]]
[[ms:Saint-Fuscien]]
[[nl:Saint-Fuscien]]
[[oc:Saint-Fuscien]]
[[pl:Saint-Fuscien]]
[[pt:Saint-Fuscien]]
[[ro:Saint-Fuscien]]
[[sk:Saint-Fuscien]]
[[sv:Saint-Fuscien]]
[[uk:Сен-Фюсьян]]
[[vi:Saint-Fuscien]]
[[vo:Saint-Fuscien]]
[[war:Saint-Fuscien]]
[[zh:圣菲西安]]