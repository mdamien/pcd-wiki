{{Conmune|nomcommune=Sertchu
|région=[[Picardie]]
|département=[[Oése]]
|arrondissement=[[Bieuvais]]
|canton=[[Grandvilliers]]
|insee=60604
|cp=60210
|maire=Xavier Boulnois
|mandat=2008-2014
|intercomm=Conmeunautè d’conmeunes d'el Vèrde Picardie
|longitude=1.87166666667
|latitude=49.6863888889
|alt moy=200 m
|alt mini=163 m
|alt maxi=214 m
|hectares=1 304
|km²=13,04
|sans=264
|date-sans=2007
|dens=19|}}

'''Sertchu''' ('''''Sarcus''''' in françoés) ch’est un-ne conmeune picarde dech départmint d'l'[[Oése]], din  l’région [[Picardie]] ou Picardiye.

[[image :Blason sarcus.svg|120px|left|thumb|ormoérries d'Sertchu :<br> ''De gueules au sautoir d’argent cantonné de quatre merlettes de même'' ]] Ormoérries : su rouge fond, un-ne croéx d'argint in seutoé aveuc quate ormèles ed minme dins chés cuins.
 

==Aménistrachon==
 
:;Ch'maire :
2001 – 2014 = Xavier Boulnois
 

==Démografie==
{{Démografie|
1962= 197|
1968= 274|
1975= 272|
1982= 200|
1990= 212|
1999= 260|
2007= 264|
sansdoublescomptes= 1962}}


Ecrit in picard ed Sertchu par François Beauvy

==Jourgraphie==
Sertchu ch'est un tiot poéyi dech platieu picard, dins l'Oése, à chinq tchilomètes ed Grandvilliers pi à 34 tchilomètes in heut d'Bieuvais. I bordure ech départmint d'el Sonme.
Grande conmeune ed 1304 hectares, ed tchulture pi itou d'élevage. Y o mie gramint d'bos, à part ech bos d'Cherisoé pi ch'bos Liétaux. Chés cortis pi chés herbages i sont tout à l'intour ed chés moésons. Pus loin, ch'est l'plainne aveuc quéques tiots boquets échamès. Ch'mitan d'Sertchu, l'plache dimpré d'l'église, il est à 201 métes au-dsu d'el mér. In-bos d'Sertchu cminche ech fond d'chés Voéssons. El yeuhète (ou l'source) ed Sertchu alle coule eq tous les dix ou douze ènnèyes. Alle o coulè pou l'darène foès tindi chés courts-jours ed 2000-2001 pi dusqu'à chés bieux-jours ed 2001. Alle o ènieuvè chés routes in partant dech fond d'El Bucaille pi d'Chés Calais, in passant insuite pa l'Viéfville. On dit ichi qu'à chaque foés qu'ech ruissieu d'chés Voéssons i rcoule à l'Viéfville, ch'est sine ed toutes sortes d'avintures politiqueuses in France ou din l'monne. I sannereut qu'cha soèche vrai... (Réf. François Beauvy, ''Dictionnaire picard des parlers et traditions du Beauvaisis'', Amiens, Eklitra, 1990).

==Ché hamieux pi chés écarts==
Sertchu il o pusieurs hamieux pi écarts: El Basse-Bucaille, El Heute-Bucaille, El Keuchie (in beut), Chl Hamieu d'Grasse, Haleine (un beut), Hayon, Ch'Molin d'Sarnoés, Ch'Tiot-Sertchu, Ch'Molin-Taillefér (inhnui in ruène), El Viéfville (ech chimetiére), Ech Wallon.

==Chés noms d'lieux==
I sont picards, mais il ont tè gramint récrit in françoés, surtout tindi ch'19e sièc. Minme in françoés su ch'papier i s'ditte coére in picard in parlant. Por Sertchu, on treuve Sarchus, Sarquius aux 12e pi 13e siècs, Cercu in 1517 pi coère apré su chés cartes, Sarcus-el-Grand avant l'Révolution. Ch'nom d'Sertchu i vient dech bos-latin "sarcophagus", luzet ou certcheuil (Réf. Emile Lambert, ''Toponymie du département de l'Oise'', Amiens, Musée de Picardie, 1963, p. 178). Des "sarcophages" il ont tè rtreuvès, dins l'temps, ach cimetiére d'el Viéfville. Ch'prumier village ed Sertchu il éteut à l'Viéfville. Ch'est à tcheuse ed cho qu'i s'appéle conme ho (La vieille ville). Conme eutes noms d'lieux picards y o Ch'Boquet Boitel (Le Bosquet Boitel), Chés Cache-Marée (Les Chasse-Marée), Chés Crétillères (Les crêtes, sommets), L'Plainne dech Frévint (La Plaine du Vent froid), Ch'Séhu (Le Sureau), L'Cavée d'Hayon, pi d'eutes.

==Histoére== 
:::Histoére ed chés poéyisans pi artisans:
Vérs chés 10e pi 11e siècs, chés poéyisans i s'rassann'te dimpré dech catieu-fort in bos qu'est jouquè su l'butte qu'on peut coère vir, inhnui, in-heut d'el Viéfville. Ech seigneur i touque edz impots in récoltes pi in bétes su chés élevages des poéyisans, mais in rtour i leu doèt protection conte tous chés malandrins pi coère pus in temps d'djérre. A l'fin dech 12e sièc, un nouvieu catieu-fort in pierre l'est construit in heut su ch'platieu qu'est devnu dpuis ch'mitan dech poéyi. Des tiotes moésons in bos pi in torchis, capronnèes d'chaume, i sont rbaties à l'intour par chés poéyisans.
Dré l'fin dech Moyen Age, pi pétète avant ch'est probabe, chés poéysans pi leus fanmes il ont deux métiers, chti d'tchultiver l'terre pi chti d'traveiller l'lainne. Pindint chés courts-jours, i peingn'te el lainne  pi l'in font des serges. I tricot'te itou des queuches. Dusqu'au 17e sièc, i traveil'te à l'édjuille. Au 18e sièc, il ont leus métiers à tisser. Leu artisènat l'est arringè in moétrise pi corps ed métier in 1666. Ch'est conme cho dins tous chés invirons d'Grandvilliers. Chés Sertchussiens i vivte ed cheule fachon dusqu'ach mitan du 19e sièc. Des marchands acat'te leus serges por szé rvinde à Pèris pi pus loin (Réf. Louis Graves, ''Précis statistique sur le canton de Grandvilliers'', Beauvais, 1840).
:::Histoére ed chés quate catieux :
Du 11e sièc à l'fin du 12e sièc, d'aprés ch'qu'o savons, un catieu-fort tout un bos l'est su l'motte au-dsus d'el Viéfville aveuc des murs in terre pi des fossés arroutès in cercieu tout autour. Cheule prumière fortification l'est abindonnèe por un nouvieu catieu-fort in pierre pi un-ne nouvieule église un peu pus heut su ch'platieu (Réf. Bernard Petit, "Fouilles de la motte féodale de Sarcus", dans Bulletin du GRECB n° 10 de 1988, p. 161-179). 



== Référinches ==

<references />

==Loyens intarnètes==
* [http://www.ign.fr/affiche_rubrique.asp?rbr_id=1087&CommuneId=57182 Sertchu su ech chite ouèbe del'  Institut géographique national]
* [http://www.recensement.insee.fr/searchResults.action?zoneSearchField=&codeZone=60604-COM  Insee]
* [http://www.quid.fr/communes.html?mode=query&req=Sarcus  Quid]
* [http://www.lion1906.com/Pages/ResultatLocalisation.php?InseeVille=600604 Localisation d’ Sertchu]
* [http://www.mapquest.com/maps/map.adp?latlongtype=decimal&latitude=49.6863888888889&longitude=1.87166666666667&zoom=8  Sertchu su Mapquest]

 
[[Catégorie:Conmunes éd l'Oése|Sertchu]]

[[ceb:Sarcus]]
[[en:Sarcus]]
[[es:Sarcus]]
[[fr:Sarcus]]
[[it:Sarcus]]
[[nl:Sarcus (plaats)]]
[[pl:Sarcus]]
[[pt:Sarcus]]
[[uk:Саркю]]
[[vi:Sarcus]]
[[vo:Sarcus]]
[[war:Sarcus]]