[[Fichier:Solar sys.jpg|thumb|upright=1.4|Ed gauche à drote : Pluton, [[Neptune (planète)|Neptune]], [[Uranus (planète)|Uranus]], [[Saturne (planète)|Saturne]], [[Jupiter (planète)|Jupiter]], chele chinture d'astéroïdes, ech [[soleil]], [[Mercure (planète)|Mercure]], [[Vénus (planète)|Vénus]], chele [[Tière]] pis es [[Leune]], et [[Marche (planète)|Marche]].]]

Ech '''Sistème solère''' est un sistème [[planète|planétère]] composé d'unne [[étole]], ech [[Solel]], et des corps chélesses ou affutiaus définis gravitant alintour ed li (otemint dit, note sistème planétère) : ches huit [[planète]]s et leus 175 satellites naturels connus (appelés usuellement ches « leunes »), ches cinq [[planète]]s nènes, et ches milliards ed tiots corps (astéroïdes, affutiaus glachés, comètes, météorites, bluc interplanétère, etc.).

Schématikemint, ech Sistème solère est composé dech [[Solel]], ed quate planètes tellurikes internes, d'unne chinture d'astéroïdes composée ed tiots corps rocheux, quate gaïantes gazeuses ecsternes et unne seconde chinture appelée chinture Kuiper, composée d’affutiaus glachés. O-dlà ed ste ceinture se trouve unne sfère d’affutiaus épars, lonmée suivant chele téorie avanchée par Jan Oort, ech nuache d'Oort. Insuite vint l'éliopose, limite dech Sistème solère définie par ech arrêt des vints solères (is deviennent pus fèbes ke ch'vint galactike).

Ches [[planète]]s du sistème se lonment [[Mercure (planète)|Mercure]], [[Vénus (planète)|Vénus]], [[Tière]], [[Marche (planète)|Marche]], [[Jupiter (planète)|Jupiter]], [[Saturne (planète)|Saturne]], [[Uranus (planète)|Uranus]] et [[Neptune (planète)|Neptune]]. Sis ed ches planètes possèdent des satellites in orbite et chacune des planètes ecsternes est intourée d’un anniau planétère ed bluc et d’otes particules. Toutes ches planètes, i compris chele [[Tière]], portent ches noms de dieux et déesses del mitologie [[Grèche|grecke]] ou romaine.

Ches cinq planètes nènes, portant des noms ed divinités diverses, sont Pluton, ech pus anchien affutiau connu del chinture Kuiper, Cérès, ech pus grand affutiau del chinture d’astéroïdes, Éris, chele pus grosse des planètes nènes ki se trouve dins ch'diske des affutiaus épars, et Makemake et Haumea affutiaus del chinture Kuiper. Ches planètes nènes orbitant o-dlà de [[Neptune (planète)|Neptune]], che ki est ech cas ed quate d'entre-elles, sont classifiées conme plutoïdes.

Par ecstinsion, ech terme « sistème solère » est parfos imploiyé pou désinner d’otes sistèmes planétères.

[[Catégorie:Astronomie]]