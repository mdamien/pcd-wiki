[[Fichier:Solar sys.jpg|thumb|upright=1.4|Ed gueuche à droéte : Pluton, Neptune, Uranus, Saturne, Jupiter, chele chinture d'astéroïdes, ech solel, Mércure, Vénus, chele [[Tière]] pis es [[Leune]], et pi Marche.]]

Ech '''Sistème solère''' est un sistème [[planète|planétère]] composé d'unne [[étole]], ech [[Solel]], et des corps chélesses ou affutiaus définis gravitant alintour ed li (otemint dit, note sistème planétère) : ches uit [[planète]]s pi leus 175 satellites naturels connus (lonmés usuèlemint ches « leunes »), ches chonq [[planète]]s nènes, et ches millars ed tiots corps (astéroïdes, affutiaus glachés, comètes, météorites, bluc intarplanétère, etc.).

Schématikemint, ech Sistème solère est composé dech [[Solel]], ed quate planètes tellurikes int&rnes, d'unne chinture d'astéroïdes composée ed tiots corps rocheus, quate gaïantes gazeuses éstérnes et unne sgonde chinture lonmée ''chinture Kuiper'', composée d’affutiaus glachés. Au-dlà ed ste ceinture s' trouve unne sfère d’affutiaus épars, lonmée suivant chele téorie avanchée par Jan Oort, ech nuache d'Oort. Insuite vint l'éliopose, limite dech Sistème solère définie par chl' arrêt des vints solères (ichi is d'viennette pus fèbes éq ch'vint galactike).

Chés [[planète]]s du sistème s' lonmette:
::[[Mércure (planète)|Mércure]], [[Vénus (planète)|Vénus]], [[Tière]], [[Marche (planète)|Marche]], [[Jupiter (planète)|Jupiter]], [[Saturne (planète)|Saturne]], [[Uranus (planète)|Uranus]] et pi [[Neptune (planète)|Neptune]]. 
Sis planètes ont des satellites in orbite et chatchune des planètes ésternes est intourée d’un anniau planétère ed bluc et d’otes particules. Toutes chés planètes, y compris chele [[Tière]], portette ches noms éd dius pi déesses del mitolodjie [[Grèche|grecke]] o romaine.

Chés chonq planètes nènes, aveuc des noms ed divinités diverses, sont:
::'''Pluton''', ech pus anchien affutiau connu del chinture Kuiper, 
::'''Cérès''', ech pus grand affutiau del chinture d’astéroïdes, 
::'''Éris''', chele pus grosse des planètes nènes qui s' trouve dins ch'diske des affutiaus épars, et 
::'''Makemake''' pi '''Haumea''' affutiaus del chinture Kuiper. 
Ches quate planètes nènes qui orbitette apré [[Neptune (planète)|Neptune]], sont classifiées conme des plutoïdes.

Par éstinsion, ech terme « sistème solère » est parfos imploiyé pou désinner d’otes sistèmes planétères.

[[Catégorie:Astronomie]]