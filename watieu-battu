Pour chés gins éq sont des becs chucrès, vlo ène boène érchette ed watieu.

Pour tamiquer un watieu battu, i feut =

== Echs inguerdyins pour 8 parsonnes ==

* 250 g éd fraine
* 6 gannes d'us (warder ch’blank à pèrt)
* 1 u intier
* 30 g d' gé frèche éd boulindger ( trinte granmes éd pore à lver )
* 5 g d' fin sé  ( eune tchuillére à cafè d’sé )
* 75 g d' chuque in poude ( troés tchuilléres à soupe éd chuque in poude )
* 175 g d' bure ( chint soéchante-tchinze granmes éd bure )
* un robot d'tchuisine

== Ecmint qui feut foaire ==

* aplacher l' frène dins eune gate pi foaire un treu au mitan. 
* métte éddin chés gannes d'us pi l' u intier.
* débatcher el gé frèche éd boulindger aveuc 10 cl d'ieu tiède - érquértcher (dins l' pate, o rajoute l' pore à lver).
* érquértcher chu chuque, éch sé. touiller aveuc ch'robot.
* laicher dépousser à couvert, dins un indrouot tiède dousqu'à avouèr la pate doube in volume. 
* érquértcher ch' beurre (i feut qu’i fuche fondu dvant).
* touiller tout insanne, in battant granmint aveuc ch'robot. 
* dins ène gate, o bot in nèges chés blanks d’u qu’oz a wardé. érquértcher dins l' pate. Erbatte dins ch'robot. Quante al s’décolle tout seu, est prét.
* laicher dépousser dins un indrouot tiède, arcouvert d'un échu-main. 
* quant l' pate al o doublé in volume, prinde un mourle éspécial à wattieu battu.
* el blasser aveuc du bure. 
* métte chop pate din ch’mourle pi laicher lver pré d’vo four in arcouvrant ch’mourle aveuc un torchon.
* attinde qu’al fuche élvè dousqu’à rase.
* inforner durant inviron trinte minutes à four prékeufé à 180°C.
* quante est tchuit, attinde chonq minutes qu’al rfrédiche un molé. Démouler ch’watieu.

== Variantes ==


== Notes ==

* [http://gateau-battu.fr/ Site deul Confrerie-gateau-battu-watieu-battu, 80100 Advile]
* " O voleu ti du watieu battu ? " ,  pache 22, Ch’Lanchron nº66   (novimbe 1996) - ch'est un artike édseur l’origine dech nom "battu". Dès ch' XVIème sièke, à Lambercourt, villache du Vimeu, Djiyôme éd Bours, ch' seigneur, il avoait ch' privilège d' archuvoér éd ses sujés  « un watieu doré d' blanke frène ».

== Loyens ==


                                                                                            
[[Catégorie:Tchuisine]]

== Vir itou ==
* [[Portal:Alimint pis gastronomie]]
* [[https://incubator.wikimedia.org/wiki/Wb/pcd/Tchuisine_picarte/Watieu_battu Wb/pcd/Tchuisine picarte/Watieu battu]]
* [https://fr.wikibooks.org/wiki/Livre_de_cuisine/G%C3%A2teau_battu fr.wikibooks.org/wiki/Livre de cuisine/Gâteau battu]